<!DOCTYPE html>
<html>
<head>
<meta charset='UTF-8'>
<meta name='author' content='Jambudipa'>
<title></title>
</head>
<body>
<article id='dhp209-220' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>16. Capítol del que és plaent</h1>
</header>
<blockquote class='gatha'>
<p><a class='sc' id='209' data-uid='dhp209'></a>Aquell que s’acostuma a la indisciplina<br>
i no s’aplica a l’esforç,<br>
quan abandona les obligacions<br>
i es dedica al que li plau,<br>
enveja els que compleixen el seu deure.</p>
<p><a class='sc' id='210' data-uid='dhp210'></a>Hom no ha de jutjar mai<br>
què és agradable o desagradable:<br>
és penós no tenir el que és agradable<br>
o que arribi el que no ho és.</p>
<p><a class='sc' id='211' data-uid='dhp211'></a>Per tant, cal no considerar res agradable:<br>
separar-se del que és agradable és un mal.<br>
Els que no consideren res<br>
agradable ni desagradable<br>
estan deslligats.</p>
<p><a class='sc' id='212' data-uid='dhp212'></a>El que és agradable provoca neguit,<br>
el que és agradable és un perill;<br>
qui deixa anar el que és agradable<br>
no té neguit, quin perill corre?</p>
<p><a class='sc' id='213' data-uid='dhp213'></a>El que és plaent provoca neguit,<br>
el que és plaent és un perill;<br>
qui deixa anar el que és plaent<br>
no té neguit, quin perill corre?</p>
<p><a class='sc' id='214' data-uid='dhp214'></a>L’afecció provoca neguit,<br>
l’afecció és un perill;<br>
qui deixa anar l’afecció<br>
no té neguit, quin perill corre?</p>
<p><a class='sc' id='215' data-uid='dhp215'></a>El plaer provoca neguit,<br>
el plaer és un perill;<br>
qui deixa anar el plaer<br>
no té neguit, quin perill corre?</p>
<p><a class='sc' id='216' data-uid='dhp216'></a>El voler provoca neguit,<br>
el voler és un perill;<br>
qui deixa anar el voler<br>
no té neguit, quin perill corre?</p>
<p><a class='sc' id='217' data-uid='dhp217'></a>Aquell que té virtut i perspicàcia,<br>
compleix el deure amb fermesa<br>
i veu la realitat amb certesa,<br>
si fa la seva feina,<br>
la gent se l’estima.</p>
<p><a class='sc' id='218' data-uid='dhp218'></a>Aquell en qui ha nascut el desig d’aprendre,<br>
està ple d’aquesta aspiració<br>
i no pensa en els plaers dels sentits,<br>
s’anomena “un que va a contracorrent”.</p>
<p><a class='sc' id='219' data-uid='dhp219'></a>Quan un home torna sa i estalvi,<br>
després de viure lluny molt temps,<br>
els parents i els amics s’alegren<br>
de la seva arribada.</p>
<p><a class='sc' id='220' data-uid='dhp220'></a>Igualment, si hom fa mèrits,<br>
quan passa d’aquest món a l’altre<br>
els seus mèrits el reben<br>
com els parents acullen l’estimat que arriba.</p>
</blockquote>
<footer>
<p>Retrieved from <a href='http://www.jambudipa.cat/'><span class='author'>Jambudipa</span>—Biblioteca pali en català</a>.</p>
<p>Aquesta obra està subjecta a una llicència de Reconeixement-NoComercial-SenseObraDerivada 4.0 Internacional de Creative Commons.</p>
<p>Podeu distribuir-ne lliurement el contingut sempre que en citeu l’origen. No podeu utilitzar-la per a finalitats comercials o lucratives. No podeu modificar-la de cap manera ni fer-ne cap obra derivada.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
