<!DOCTYPE html>
<html>
<head>
<meta charset='UTF-8'>
<meta name='author' content='Jambudipa'>
<title></title>
</head>
<body>
<article id='dhp290-305' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>21. Capítol de la miscel·lània</h1>
</header>
<blockquote class='gatha'>
<p><a class='sc' id='290' data-uid='dhp290'></a>Si deixant un goig petit<br>
se’n troba un de molt més gran,<br>
el savi ha de deixar el petit<br>
per experimentar el més gran.</p>
<p><a class='sc' id='291' data-uid='dhp291'></a>Aquell que vol ser feliç<br>
infligint sofriment als altres<br>
l’odi se l’emporta<br>
i no se’n pot alliberar.</p>
<p><a class='sc' id='292' data-uid='dhp292'></a>En els distrets i negligents,<br>
que eviten complir el seu deure<br>
i fan el que no s’ha de fer,<br>
les addiccions creixen.</p>
<p><a class='sc' id='293' data-uid='dhp293'></a>En els atents i concentrats,<br>
que estan sempre atents al cos,<br>
no fan el que no s’ha de fer<br>
i perseveren en el deure,<br>
les addiccions s’esvaeixen.</p>
<p><a class='sc' id='294' data-uid='dhp294'></a>Havent mort pare i mare, i dos reis guerrers,<br>
havent mort el regne amb el seu seguici,<br>
l’home noble en surt il·lès.</p>
<p><a class='sc' id='295' data-uid='dhp295'></a>Havent mort mare i pare, i dos savis reis,<br>
havent mort el cinquè, el tigre,<br>
l’home noble en surt il·lès.</p>
<p><a class='sc' id='296' data-uid='dhp296'></a>Ben desperts es desperten<br>
els deixebles de Gótama<br>
que tant de dia com de nit<br>
recorden el Despert.</p>
<p><a class='sc' id='297' data-uid='dhp297'></a>Ben desperts es desperten<br>
els deixebles de Gótama<br>
que tant de dia com de nit<br>
recorden l’Ensenyament.</p>
<p><a class='sc' id='298' data-uid='dhp298'></a>Ben desperts es desperten<br>
els deixebles de Gótama<br>
que tant de dia com de nit<br>
recorden la Comunitat.</p>
<p><a class='sc' id='299' data-uid='dhp299'></a>Ben desperts es desperten<br>
els deixebles de Gótama<br>
que tant de dia com de nit<br>
recorden el seu cos.</p>
<p><a class='sc' id='300' data-uid='dhp300'></a>Ben desperts es desperten<br>
els deixebles de Gótama<br>
que tant de dia com de nit<br>
s’abstenen de la violència.</p>
<p><a class='sc' id='301' data-uid='dhp301'></a>Ben desperts es desperten<br>
els deixebles de Gótama<br>
que tant de dia com de nit<br>
s’habituen a la meditació.</p>
<p><a class='sc' id='302' data-uid='dhp302'></a>És difícil avesar-se<br>
a la vida sense llar;<br>
és difícil i penós<br>
viure a les cases;<br>
és difícil conviure<br>
amb els estranys;<br>
el viatger pateix incomoditats.<br>
Per tant, que no viatgi<br>
qui no vulgui incomoditats.</p>
<p><a class='sc' id='303' data-uid='dhp303'></a>Aquell que té confiança,<br>
bona conducta,<br>
i ha obtingut fama i riquesa,<br>
a qualsevol terra on va<br>
la gent el venera.</p>
<p><a class='sc' id='304' data-uid='dhp304'></a>De lluny brillen els que estan en pau,<br>
com les muntanyes nevades,<br>
els que no estan en pau són invisibles,<br>
com fletxes llançades en la fosca.</p>
<p><a class='sc' id='305' data-uid='dhp305'></a>Seient sol, dormint sol,<br>
caminant sol, incansable,<br>
dominant-se a si mateix,<br>
hom pot ser feliç al bosc.</p>
</blockquote>
<footer>
<p>Retrieved from <a href='http://www.jambudipa.cat/'><span class='author'>Jambudipa</span>—Biblioteca pali en català</a>.</p>
<p>Aquesta obra està subjecta a una llicència de Reconeixement-NoComercial-SenseObraDerivada 4.0 Internacional de Creative Commons.</p>
<p>Podeu distribuir-ne lliurement el contingut sempre que en citeu l’origen. No podeu utilitzar-la per a finalitats comercials o lucratives. No podeu modificar-la de cap manera ni fer-ne cap obra derivada.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
