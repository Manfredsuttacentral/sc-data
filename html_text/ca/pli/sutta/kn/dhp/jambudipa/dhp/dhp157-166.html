<!DOCTYPE html>
<html>
<head>
<meta charset='UTF-8'>
<meta name='author' content='Jambudipa'>
<title></title>
</head>
<body>
<article id='dhp157-166' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>12. Capítol d’un mateix</h1>
</header>
<blockquote class='gatha'>
<p><a class='sc' id='157' data-uid='dhp157'></a>Aquell que s’aprecia ell mateix<br>
es protegeix ben protegit;<br>
el savi es manté despert<br>
una de les tres vetlles.</p>
<p><a class='sc' id='158' data-uid='dhp158'></a>Hom ha de viure rectament<br>
en primer lloc ell mateix,<br>
i després podrà ensenyar els altres;<br>
altrament els corrompria.</p>
<p><a class='sc' id='159' data-uid='dhp159'></a>Si hom fes amb si mateix<br>
el que vol ensenyar als altres!<br>
Qui està domat pot domar;<br>
que difícil és domar-se un mateix!</p>
<p><a class='sc' id='160' data-uid='dhp160'></a>Cadascú és el seu propi guarda,<br>
qui més el podria guardar?<br>
Aquell que es doma a si mateix<br>
té un guarda que no té preu.</p>
<p><a class='sc' id='161' data-uid='dhp161'></a>El mal se’l fa un mateix,<br>
neix d’un mateix,<br>
és producte d’un mateix;<br>
destrueix el desassenyat<br>
com el diamant trenca la pedra.</p>
<p><a class='sc' id='162' data-uid='dhp162'></a>Qui es deixa ofegar pels mals hàbits,<br>
com l’heura que s’enfila per l’arbre,<br>
s’està fent a si mateix<br>
el que un enemic li faria.</p>
<p><a class='sc' id='163' data-uid='dhp163'></a>Fàcils són les accions insanes,<br>
nocives per a un mateix,<br>
allò que és sa i beneficiós<br>
és, per contra, de mal fer.</p>
<p><a class='sc' id='164' data-uid='dhp164'></a>La instrucció dels perfectes,<br>
dels nobles que viuen en la veritat,<br>
la menysprea el desassenyat<br>
que té idees errònies;<br>
com el bambú, fructifica<br>
per autodestruir-se.</p>
<p><a class='sc' id='165' data-uid='dhp165'></a>Un mateix fa el mal,<br>
un mateix es contamina,<br>
un mateix deixa de fer el mal,<br>
un mateix es purifica;<br>
contaminació i purificació<br>
pertanyen a cadascú;<br>
ningú no pot purificar l’altre.</p>
<p><a class='sc' id='166' data-uid='dhp166'></a>No s’ha de deixar de banda<br>
el propi deure pel d’un altre,<br>
per molt important que sigui;<br>
cal conèixer el propi deure<br>
i dedicar-s’hi.</p>
</blockquote>
<footer>
<p>Retrieved from <a href='http://www.jambudipa.cat/'><span class='author'>Jambudipa</span>—Biblioteca pali en català</a>.</p>
<p>Aquesta obra està subjecta a una llicència de Reconeixement-NoComercial-SenseObraDerivada 4.0 Internacional de Creative Commons.</p>
<p>Podeu distribuir-ne lliurement el contingut sempre que en citeu l’origen. No podeu utilitzar-la per a finalitats comercials o lucratives. No podeu modificar-la de cap manera ni fer-ne cap obra derivada.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
