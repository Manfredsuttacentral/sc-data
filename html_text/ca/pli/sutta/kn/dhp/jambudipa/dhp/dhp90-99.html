<!DOCTYPE html>
<html>
<head>
<meta charset='UTF-8'>
<meta name='author' content='Jambudipa'>
<title></title>
</head>
<body>
<article id='dhp90-99' lang='ca'>
<header>
<ul>
<li class='division' lang='pli' translate='no'>Khuddakanikāya</li>
<li class='division'>Dhammapada</li>
</ul>
<h1>7. Capítol de l’alliberat</h1>
</header>
<blockquote class='gatha'>
<p><a class='sc' id='90' data-uid='dhp90'></a>Aquell que ha fet el camí,<br>
que no té afliccions<br>
s’ha alliberat del tot<br>
i ha abandonat els lligams<br>
ja no té febre.</p>
<p><a class='sc' id='91' data-uid='dhp91'></a>Els que estan atents no es lliguen,<br>
no els plau estar al mateix lloc,<br>
van d’una casa a l’altra,<br>
com els cignes deixen els llacs.</p>
<p><a class='sc' id='92' data-uid='dhp92'></a>Els que no fan acumulació,<br>
saben bé què els nodreix<br>
i pasturen en la llibertat buida i nua,<br>
el seu camí és difícil de seguir,<br>
com el dels ocells al cel.</p>
<p><a class='sc' id='93' data-uid='dhp93'></a>Qui s’ha desintoxicat,<br>
no depèn dels aliments<br>
i pastura en la llibertat buida i nua,<br>
el seu camí és difícil de seguir,<br>
com el dels ocells al cel.</p>
<p><a class='sc' id='94' data-uid='dhp94'></a>Qui té els sentits calmats,<br>
com cavalls ben domats per l’auriga,<br>
i ha deixat l’orgull i l’addicció,<br>
fins i tot els déus l’envegen.</p>
<p><a class='sc' id='95' data-uid='dhp95'></a>Inalterable com la terra,<br>
estable com la columna d’Indra,<br>
com un llac sense fang,<br>
per a ell no hi ha repeticions.</p>
<p><a class='sc' id='96' data-uid='dhp96'></a>Té la ment tranquil·la,<br>
tranquil·les la parla i les accions,<br>
el que s’ha calmat, alliberat<br>
per la bona comprensió.</p>
<p><a class='sc' id='97' data-uid='dhp97'></a>L’home que és independent,<br>
que sap el que no ha de fer<br>
que ha tallat els lligams,<br>
no fa mal i no vol res,<br>
aquest és l’home superior.</p>
<p><a class='sc' id='98' data-uid='dhp98'></a>Sigui una vila o bé un bosc,<br>
una plana o una vall,<br>
la terra on viuen els perfectes<br>
és un lloc deliciós.</p>
<p><a class='sc' id='99' data-uid='dhp99'></a>Als boscos deliciosos,<br>
que no freqüenta la gent,<br>
gaudeixen els que estan calmats,<br>
no els que necessiten plaers.</p>
</blockquote>
<footer>
<p>Retrieved from <a href='http://www.jambudipa.cat/'><span class='author'>Jambudipa</span>—Biblioteca pali en català</a>.</p>
<p>Aquesta obra està subjecta a una llicència de Reconeixement-NoComercial-SenseObraDerivada 4.0 Internacional de Creative Commons.</p>
<p>Podeu distribuir-ne lliurement el contingut sempre que en citeu l’origen. No podeu utilitzar-la per a finalitats comercials o lucratives. No podeu modificar-la de cap manera ni fer-ne cap obra derivada.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
