<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya3.3.6' lang='pli'>
<header>
<ul>
<li class='division'>3 Āyatanayamaka</li>
<li>3.3 Pariññāvāra</li>
</ul>
<h1>3.3.6. Atītānāgatavāra</h1>
</header>
<p><a class='sc' id='1'></a><a class='ms' id='p_33Y3_1934'></a><a class='msdiv' id='msdiv254'></a>» Yo cakkhāyatanaṃ parijānittha so sotāyatanaṃ parijānissatīti? No.</p>
<p><a class='sc' id='2'></a><a class='ms' id='p_33Y3_1935'></a>« Yo vā pana sotāyatanaṃ parijānissati so cakkhāyatanaṃ parijānitthāti? No.</p>
<p><a class='sc' id='3'></a><a class='ms' id='p_33Y3_1936'></a>» Yo cakkhāyatanaṃ na parijānittha so sotāyatanaṃ na parijānissatīti?</p>
<p><a class='sc' id='4'></a><a class='ms' id='p_33Y3_1937'></a>Ye maggaṃ paṭilabhissanti te cakkhāyatanaṃ na parijānittha, no ca sotāyatanaṃ na parijānissanti. Aggamaggasamaṅgī ye ca puthujjanā maggaṃ na paṭilabhissanti te cakkhāyatanañca na parijānittha sotāyatanañca na parijānissanti.</p>
<p><a class='sc' id='5'></a><a class='ms' id='p_33Y3_1938'></a>« Yo vā pana sotāyatanaṃ na parijānissati so cakkhāyatanaṃ na parijānitthāti?</p>
<p><a class='sc' id='6'></a><a class='ms' id='p_33Y3_1939'></a>Arahā sotāyatanaṃ na parijānissati, no ca cakkhāyatanaṃ na parijānittha. Aggamaggasamaṅgī ye ca puthujjanā maggaṃ na paṭilabhissanti te sotāyatanañca na parijānissanti cakkhāyatanañca na parijānittha.</p>
<p class='endsection'><a class='sc' id='7'></a><a class='ms' id='p_33Y3_1940'></a>Pariññāvāro.</p>
<p class='endbook'><a class='sc' id='8'></a><a class='ms' id='p_33Y3_1941'></a>Āyatanayamakapāḷi niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
