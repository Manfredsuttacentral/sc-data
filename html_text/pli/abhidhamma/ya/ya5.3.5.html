<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ya5.3.5' lang='pli'>
<header>
<ul>
<li class='division'>5 Saccayamaka</li>
<li>5.3 Pariññāvāra</li>
</ul>
<h1>5.3.5. Paccuppannānāgatavāra</h1>
</header>
<p><a class='sc' id='1'></a><a class='pts' id='pts1.228'></a><a class='ms' id='p_33Y5_811'></a><a class='msdiv' id='msdiv169'></a>» Yo dukkhasaccaṃ parijānāti so samudayasaccaṃ pajahissatīti? No.</p>
<p><a class='sc' id='2'></a><a class='ms' id='p_33Y5_812'></a>« Yo vā pana samudayasaccaṃ pajahissati so dukkhasaccaṃ parijānātīti? No.</p>
<p><a class='sc' id='3'></a><a class='ms' id='p_33Y5_813'></a>» Yo dukkhasaccaṃ na parijānāti so samudayasaccaṃ nappajahissatīti?</p>
<p><a class='sc' id='4'></a><a class='ms' id='p_33Y5_814'></a>Ye maggaṃ paṭilabhissanti te dukkhasaccaṃ na parijānanti, no ca samudayasaccaṃ nappajahissanti. Arahā ye ca puthujjanā maggaṃ na paṭilabhissanti te dukkhasaccañca na parijānanti samudayasaccañca nappajahissanti.</p>
<p><a class='sc' id='5'></a><a class='ms' id='p_33Y5_815'></a>« Yo vā pana samudayasaccaṃ nappajahissati so dukkhasaccaṃ na parijānātīti?</p>
<p><a class='sc' id='6'></a><a class='ms' id='p_33Y5_816'></a>Aggamaggasamaṅgī samudayasaccaṃ nappajahissati, no ca dukkhasaccaṃ na parijānāti. Arahā ye ca puthujjanā maggaṃ na paṭilabhissanti te samudayasaccañca nappajahissanti dukkhasaccañca na parijānanti.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
