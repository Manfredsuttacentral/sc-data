<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pp1.6' lang='pli'>
<header>
<ul>
<li class='division'>Puggalapaññatti</li>
<li>Mātikā</li>
</ul>
<h1>1.6. Chakkauddesa</h1>
</header>
<p><a class='sc' id='1'></a><a class='ms' id='p_31Pu_159'></a><a class='msdiv' id='msdiv12'></a><strong>Cha puggalā—</strong></p>
<p><a class='sc' id='2'></a><a class='ms' id='p_31Pu_160'></a>Atthekacco puggalo pubbe ananussutesu dhammesu sāmaṃ saccāni abhisambujjhati, tattha ca sabbaññutaṃ pāpuṇāti <span class='var' id='note17' title='phalesu (pts1)'>balesu</span> ca vasībhāvaṃ. Atthekacco puggalo pubbe ananussutesu dhammesu sāmaṃ saccāni abhisambujjhati, na ca tattha sabbaññutaṃ pāpuṇāti na ca <span class='var' id='note18' title='phalesu (pts1)'>balesu</span> vasībhāvaṃ. Atthekacco puggalo pubbe ananussutesu dhammesu sāmaṃ saccāni anabhisambujjhati, diṭṭhe ceva dhamme dukkhassantakaro hoti sāvakapāramiñca pāpuṇāti. Atthekacco puggalo pubbe ananussutesu dhammesu sāmaṃ saccāni anabhisambujjhati, diṭṭheva dhamme dukkhassantakaro hoti, na ca sāvakapāramiṃ pāpuṇāti. Atthekacco puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro hoti, anāgāmī hoti <span class='var' id='note19' title='anāgantvā (s1-3, pts1, mr)'>anāgantā</span> itthattaṃ. Atthekacco puggalo pubbe ananussutesu dhammesu sāmaṃ saccāni anabhisambujjhati, na ca diṭṭheva dhamme dukkhassantakaro <span class='var' id='note20' title='sotāpannasakadāgāmī (s1-3, mr) | sakadāgāmī (pts1)'>hoti, āgāmī</span> hoti āgantā itthattaṃ.</p>
<p class='endsutta'><a class='sc' id='3'></a><a class='ms' id='p_31Pu_161'></a>Chakkaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
