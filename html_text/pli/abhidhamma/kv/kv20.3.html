<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv20.3' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Vīsatimavagga</li>
</ul>
<h1>Nirayapālakathā</h1>
</header>
<p><a class='sc' id='1'></a><a class='ms' id='p_32Kv_2665'></a><a class='msdiv' id='msdiv866'></a><span class='rightview' title='Right view section'>☑</span> Natthi nirayesu nirayapālāti? Āmantā. Natthi nirayesu kammakāraṇāti? Na hevaṃ vattabbe … pe … atthi nirayesu kammakāraṇāti? Āmantā. Atthi nirayesu nirayapālāti? Na hevaṃ vattabbe … pe ….</p>
<p><a class='sc' id='2'></a><a class='ms' id='p_32Kv_2666'></a><span class='rightview' title='Right view section'>☑</span> Atthi manussesu kammakāraṇā, atthi ca kāraṇikāti? Āmantā. Atthi nirayesu kammakāraṇā, atthi ca kāraṇikāti? Na hevaṃ vattabbe … pe … atthi nirayesu kammakāraṇā, natthi ca kāraṇikāti? Āmantā. Atthi manussesu kammakāraṇā, natthi ca kāraṇikāti? Na hevaṃ vattabbe … pe ….</p>
<p><a class='sc' id='3'></a><a class='ms' id='p_32Kv_2667'></a><a class='msdiv' id='msdiv867'></a><span class='wrongview' title='Wrong view section'>☒</span> Atthi nirayesu nirayapālāti? Āmantā. Nanu vuttaṃ bhagavatā—</p>
<blockquote class='gatha'>
<p><a class='sc' id='4'></a><a class='pts' id='pts597'></a><a class='ms' id='p_32Kv_2668'></a>“Na vessabhū nopi ca pettirājā,<br>
Somo yamo vessavaṇo ca rājā;<br>
Sakāni kammāni hananti tattha,<br>
Ito <span class='var' id='note411' title='paṇuṇṇaṃ (s1-3, mr)'>paṇunnaṃ</span> paralokapattan”ti.</p>
</blockquote>
<p><a class='sc' id='5'></a><a class='ms' id='p_32Kv_2669'></a>Attheva suttantoti? Āmantā. Tena hi natthi nirayesu nirayapālāti.</p>
<p><a class='sc' id='6'></a><a class='ms' id='p_32Kv_2670'></a><a class='msdiv' id='msdiv868'></a><span class='rightview' title='Right view section'>☑</span> Natthi nirayesu nirayapālāti? Āmantā. Nanu vuttaṃ bhagavatā—“ tamenaṃ, bhikkhave, nirayapālā pañcavidhabandhanaṃ nāma kāraṇaṃ <span class='var' id='note413' title='karonti (^mn129#8 [Bālapaṇḍitasutta]; ^an3.36#1 [36.&#160;Devadūtasutta])'>kārenti</span>—tattaṃ ayokhīlaṃ hatthe gamenti, tattaṃ ayokhīlaṃ dutiye hatthe gamenti, tattaṃ ayokhīlaṃ pāde gamenti, tattaṃ ayokhīlaṃ dutiye pāde gamenti, tattaṃ ayokhīlaṃ majjheurasmiṃ gamenti; so tattha dukkhā tibbā kaṭukā vedanā vedeti; na ca tāva kālaṃ karoti yāva na taṃ pāpakammaṃ byantī hotī”ti. Attheva suttantoti? Āmantā. Tena hi atthi nirayesu nirayapālāti.</p>
<p><a class='sc' id='7'></a><a class='pts' id='pts598'></a><a class='ms' id='p_32Kv_2671'></a><span class='rightview' title='Right view section'>☑</span> Natthi nirayesu nirayapālāti? Āmantā. Nanu vuttaṃ bhagavatā—“tamenaṃ, bhikkhave, nirayapālā saṃvesetvā <span class='var' id='note414' title='kudhārīhi (si, s1-3, pts1)'>kuṭhārīhi</span> tacchanti … pe … tamenaṃ, bhikkhave, nirayapālā uddhampādaṃ adhosiraṃ ṭhapetvā vāsīhi tacchanti … pe … tamenaṃ, bhikkhave, nirayapālā rathe yojetvā ādittāya pathaviyā sampajjalitāya <span class='var' id='note415' title='sañjotibhūtāya (s1-3)'>sajotibhūtāya</span> sārentipi paccāsārentipi … pe … tamenaṃ, bhikkhave, nirayapālā mahantaṃ aṅgārapabbataṃ ādittaṃ sampajjalitaṃ sajotibhūtaṃ āropentipi oropentipi … pe … tamenaṃ, bhikkhave, nirayapālā uddhampādaṃ adhosiraṃ gahetvā tattāya lohakumbhiyā pakkhipanti ādittāya sampajjalitāya sajotibhūtāya. So tattha pheṇuddehakaṃ paccati, so tattha pheṇuddehakaṃ paccamāno sakimpi uddhaṃ gacchati, sakimpi adho gacchati, sakimpi tiriyaṃ gacchati. So tattha dukkhā tibbā kaṭukā vedanā vedayati, na ca tāva kālaṃ karoti yāva na taṃ pāpakammaṃ byantīhoti. Tamenaṃ, bhikkhave, nirayapālā mahāniraye pakkhipanti. So kho pana, bhikkhave, mahānirayo—</p>
<blockquote class='gatha'>
<p><a class='sc' id='8'></a> <a class='ms' id='p_32Kv_2672'></a>Catukkaṇṇo catudvāro,<br>
vibhatto bhāgaso mito;<br>
Ayopākārapariyanto,<br>
ayasā paṭikujjito.</p>
<p><a class='sc' id='9'></a><a class='ms' id='p_32Kv_2673'></a>Tassa ayomayā bhūmi,<br>
Jalitā tejasā yutā;<br>
Samantā yojanasataṃ,<br>
Pharitvā tiṭṭhati sabbadā”ti.</p>
</blockquote>
<p><a class='sc' id='10'></a><a class='ms' id='p_32Kv_2674'></a>Attheva suttantoti? Āmantā. Tena hi atthi nirayesu nirayapālāti.</p>
<p class='endsutta'><a class='ms' id='p_32Kv_2675'></a>Nirayapālakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
