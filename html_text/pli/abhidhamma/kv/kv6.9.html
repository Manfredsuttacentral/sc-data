<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv6.9' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Chaṭṭhavagga</li>
</ul>
<h1>Cakkhundriyaṃsanidassanantiādikathā</h1>
</header>
<p><a class='sc' id='1'></a><a class='ms' id='p_32Kv_1600'></a><a class='msdiv' id='msdiv467'></a><span class='rightview' title='Right view section'>☑</span> Cakkhundriyaṃ sanidassananti? Āmantā. Rūpaṃ rūpāyatanaṃ rūpadhātu … pe … cakkhussa āpāthaṃ āgacchatīti? Na hevaṃ vattabbe … pe ….</p>
<p><a class='sc' id='2'></a><a class='pts' id='pts333'></a><a class='ms' id='p_32Kv_1601'></a><span class='rightview' title='Right view section'>☑</span> Cakkhundriyaṃ sanidassananti? Āmantā. Cakkhuñca paṭicca cakkhundriyañca uppajjati cakkhuviññāṇanti? Na hevaṃ vattabbe … pe ….</p>
<p><a class='sc' id='3'></a><a class='ms' id='p_32Kv_1602'></a><span class='rightview' title='Right view section'>☑</span> Cakkhuñca paṭicca cakkhundriyañca uppajjati cakkhuviññāṇanti? Āmantā. “Cakkhuñca paṭicca cakkhundriyañca uppajjati cakkhuviññāṇan”ti—attheva suttantoti? Natthi. “Cakkhuñca paṭicca rūpe ca uppajjati cakkhuviññāṇan”ti— attheva suttantoti? Āmantā. Hañci “cakkhuñca paṭicca rūpe ca uppajjati cakkhuviññāṇan”ti—attheva suttanto, no ca vata re vattabbe—“cakkhuñca paṭicca cakkhundriyañca uppajjati cakkhuviññāṇan”ti.</p>
<p><a class='sc' id='4'></a><a class='ms' id='p_32Kv_1603'></a><a class='msdiv' id='msdiv468'></a><span class='wrongview' title='Wrong view section'>☒</span> Na vattabbaṃ—“pañcindriyāni sanidassanānī”ti? Āmantā. Nanu passati cakkhuṃ sotaṃ ghānaṃ jivhaṃ kāyanti? Āmantā. Hañci passati cakkhuṃ sotaṃ ghānaṃ jivhaṃ kāyaṃ, tena vata re vattabbe—“pañcindriyāni sanidassanānī”ti … pe ….</p>
<p class='endsutta'><a class='ms' id='p_32Kv_1604'></a>Cakkhundriyaṃ sanidassanantiādikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
