<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv11.4' lang='pli'>
<header>
<ul>
<li class='division'>Kathāvatthu</li>
<li>Mahāpaṇṇāsaka</li>
<li>Ekādasamavagga</li>
</ul>
<h1>Idaṃdukkhantikathā</h1>
</header>
<p><a class='sc' id='1'></a><a class='ms' id='p_32Kv_2046'></a><a class='msdiv' id='msdiv618'></a><span class='rightview' title='Right view section'>☑</span> “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ <span class='var' id='note284' title='samudayoti (bj, s1-3, pts1)'>dukkhasamudayo”ti</span> vācaṃ bhāsato “ayaṃ dukkhasamudayo”ti ñāṇaṃ pavattatīti? Na hevaṃ vattabbe … pe … “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ <span class='var' id='note285' title='nirodhoti (bj, s1-3, pts1)'>dukkhanirodho”ti</span> vācaṃ bhāsato “ayaṃ dukkhanirodho”ti ñāṇaṃ pavattatīti? Na hevaṃ vattabbe … pe … “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Ayaṃ maggo”ti vācaṃ bhāsato “ayaṃ maggo”ti ñāṇaṃ pavattatīti? Na hevaṃ vattabbe … pe ….</p>
<p><a class='sc' id='2'></a><a class='pts' id='pts454'></a><a class='ms' id='p_32Kv_2047'></a><span class='rightview' title='Right view section'>☑</span> “Ayaṃ samudayo”ti vācaṃ bhāsato na ca “ayaṃ samudayo”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe … pe … “ayaṃ nirodho”ti … “ayaṃ maggo”ti vācaṃ bhāsato na ca “ayaṃ maggo”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe … pe ….</p>
<p><a class='sc' id='3'></a><a class='ms' id='p_32Kv_2048'></a><a class='msdiv' id='msdiv619'></a><span class='rightview' title='Right view section'>☑</span> “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Rūpaṃ aniccan”ti vācaṃ bhāsato “rūpaṃ aniccan”ti ñāṇaṃ pavattatīti? Na hevaṃ vattabbe … pe … “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. Vedanā … saññā … saṅkhārā … “viññāṇaṃ aniccan”ti vācaṃ bhāsato “viññāṇaṃ aniccan”ti ñāṇaṃ pavattatīti? Na hevaṃ vattabbe … pe ….</p>
<p><a class='sc' id='4'></a><a class='ms' id='p_32Kv_2049'></a><span class='rightview' title='Right view section'>☑</span> “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “Rūpaṃ anattā”ti vācaṃ bhāsato “rūpaṃ anattā”ti ñāṇaṃ pavattatīti? Na hevaṃ vattabbe … pe … “idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. Vedanā … saññā … saṅkhārā … “viññāṇaṃ anattā”ti vācaṃ bhāsato “viññāṇaṃ anattā”ti ñāṇaṃ pavattatīti? Na hevaṃ vattabbe … pe ….</p>
<p><a class='sc' id='5'></a><a class='pts' id='pts455'></a><a class='ms' id='p_32Kv_2050'></a><span class='rightview' title='Right view section'>☑</span> “Rūpaṃ aniccan”ti vācaṃ bhāsato na ca “rūpaṃ aniccan”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe … pe … vedanā … saññā … saṅkhārā … “viññāṇaṃ aniccan”ti vācaṃ bhāsato na ca “viññāṇaṃ aniccan”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe … pe ….</p>
<p><a class='sc' id='6'></a><a class='ms' id='p_32Kv_2051'></a><span class='rightview' title='Right view section'>☑</span> “Rūpaṃ anattā”ti vācaṃ bhāsato na ca “rūpaṃ anattā”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “idaṃ dukkhan”ti ñāṇaṃ pavattatīti? Na hevaṃ vattabbe … pe … vedanā … saññā … saṅkhārā … “viññāṇaṃ anattā”ti vācaṃ bhāsato na ca “viññāṇaṃ anattā”ti ñāṇaṃ pavattatīti? Āmantā. “Idaṃ dukkhan”ti vācaṃ bhāsato na ca “dukkhan”ti ñāṇaṃ pavattatīti? Na hevaṃ vattabbe … pe ….</p>
<p><a class='sc' id='7'></a><a class='ms' id='p_32Kv_2052'></a><a class='msdiv' id='msdiv620'></a><span class='rightview' title='Right view section'>☑</span> “Idaṃ dukkhan”ti vācaṃ bhāsato “idaṃ dukkhan”ti ñāṇaṃ pavattatīti? Āmantā. “I”<span class='var' id='note286' title='i iti (bj) | īti (s1-3, pts1)'>ti</span> ca “<span class='var' id='note287' title='daṃ iti (bj)'>dan”ti</span> ca “du”<span class='var' id='note288' title='du iti dūti (s1-3) | ruci (pts1)'>ti</span> ca “<span class='var' id='note289' title='khaṃ iti (bj) | kkhanti (si)'>khan”ti</span> ca ñāṇaṃ pavattatīti? Na hevaṃ vattabbe … pe ….</p>
<p class='endsutta'><a class='ms' id='p_32Kv_2053'></a>Idaṃ dukkhantikathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
