<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='kv21.1' lang='pli'>
<header>
<ul>
<li class='division'>Kathāvatthu</li>
<li>Khuddakaaḍḍhapaṇṇāsaka</li>
<li>Ekavīsatimavagga</li>
</ul>
<h1>Sāsanakathā</h1>
</header>
<p><a class='sc' id='1'></a><a class='pts' id='pts604'></a><a class='ms' id='p_32Kv_2699'></a><a class='msdiv' id='msdiv878'></a><span class='rightview' title='Right view section'>☑</span> Sāsanaṃ navaṃ katanti? Āmantā. Satipaṭṭhānā navaṃ katāti? Na hevaṃ vattabbe … pe … sāsanaṃ navaṃ katanti? Āmantā. Sammappadhānā … pe … iddhipādā … pe … indriyā … pe … balā … pe … bojjhaṅgā navaṃ katāti? Na hevaṃ vattabbe … pe … pubbe akusalaṃ pacchā kusalaṃ katanti? Na hevaṃ vattabbe … pe … pubbe sāsavaṃ … pe … saṃyojaniyaṃ ganthaniyaṃ oghaniyaṃ yoganiyaṃ nīvaraṇiyaṃ parāmaṭṭhaṃ upādāniyaṃ … pe … saṃkilesiyaṃ pacchā asaṃkilesiyaṃ katanti? Na hevaṃ vattabbe … pe ….</p>
<p><a class='sc' id='2'></a><a class='ms' id='p_32Kv_2700'></a><span class='rightview' title='Right view section'>☑</span> Atthi koci tathāgatassa sāsanaṃ navaṃ karotīti? Āmantā. Atthi koci satipaṭṭhāne navaṃ karotīti? Na hevaṃ vattabbe … pe … atthi koci sammappadhāne … pe … iddhipāde … pe … indriye … pe … bale … pe … bojjhaṅge navaṃ karotīti? Na hevaṃ vattabbe … pe … atthi koci pubbe akusalaṃ pacchā kusalaṃ karotīti? Na hevaṃ vattabbe … pe … atthi koci pubbe sāsavaṃ … pe … saṃkilesiyaṃ pacchā asaṃkilesiyaṃ karotīti? Na hevaṃ vattabbe … pe ….</p>
<p><a class='sc' id='3'></a><a class='pts' id='pts605'></a><a class='ms' id='p_32Kv_2701'></a><span class='rightview' title='Right view section'>☑</span> Labbhā tathāgatassa sāsanaṃ puna navaṃ kātunti? Āmantā. Labbhā satipaṭṭhānā puna navaṃ kātunti? Na hevaṃ vattabbe … pe … labbhā sammappadhānā … pe … iddhipādā … pe … indriyā … pe … balā … pe … bojjhaṅgā puna navaṃ kātunti? Na hevaṃ vattabbe … pe … labbhā pubbe akusalaṃ pacchā kusalaṃ kātunti? Na hevaṃ vattabbe … pe … labbhā pubbe sāsavaṃ … pe … saṃkilesiyaṃ pacchā asaṃkilesiyaṃ kātunti? Na hevaṃ vattabbe … pe ….</p>
<p class='endsutta'><a class='ms' id='p_32Kv_2702'></a>Sāsanakathā niṭṭhitā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
