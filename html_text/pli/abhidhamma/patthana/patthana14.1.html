<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana14.1' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānulomapaccanīya (3), Dukapaṭṭhānapāḷi (2)</li>
</ul>
<h1>14.1. Hetuduka</h1>
</header>
<h6>Hetu</h6>
<p class='namo'><a class='sc' id='1'></a><a class='ms' id='p_40P14_1'></a>Namo tassa Bhagavato Arahato Sammāsambuddhassa.</p>
<p><a class='sc' id='2'></a><a class='ms' id='p_40P14_2'></a><a class='msdiv' id='msdiv1'></a>Hetuṃ dhammaṃ paṭicca nahetu dhammo uppajjati hetupaccayā—hetuṃ dhammaṃ paṭicca sampayuttakā khandhā cittasamuṭṭhānañca rūpaṃ; paṭisandhikkhaṇe … pe … hetuṃ dhammaṃ paṭicca nanahetu dhammo uppajjati hetupaccayā. Hetuṃ dhammaṃ paṭicca nahetu ca nanahetu ca dhammā uppajjanti hetupaccayā. (3)</p>
<p><a class='sc' id='3'></a><a class='ms' id='p_40P14_3'></a>Nahetuṃ dhammaṃ paṭicca nanahetu dhammo uppajjati hetupaccayā. Nahetuṃ dhammaṃ paṭicca nahetu dhammo uppajjati hetupaccayā. Nahetuṃ dhammaṃ paṭicca nahetu ca nanahetu ca dhammā uppajjanti hetupaccayā. (3)</p>
<p><a class='sc' id='4'></a><a class='ms' id='p_40P14_4'></a>Hetuñca nahetuñca dhammaṃ paṭicca nahetu dhammo uppajjati hetupaccayā. Hetuñca nahetuñca dhammaṃ paṭicca nanahetu dhammo uppajjati hetupaccayā. Hetuñca nahetuñca dhammaṃ paṭicca nahetu ca nanahetu ca dhammā uppajjanti hetupaccayā. (3) (Saṃkhittaṃ.)</p>
<p><a class='sc' id='5'></a><a class='ms' id='p_40P14_5'></a>Hetuyā nava, ārammaṇe nava … pe … avigate nava. (Sahajātavārampi … pe … sampayuttavārampi paṭiccavārasadisaṃ.)</p>
<h6>Hetu-ārammaṇa</h6>
<p><a class='sc' id='6'></a><a class='ms' id='p_40P14_6'></a><a class='msdiv' id='msdiv2'></a>Hetu dhammo nahetussa dhammassa hetupaccayena paccayo … tīṇi.</p>
<p><a class='sc' id='7'></a><a class='ms' id='p_40P14_7'></a>Hetu dhammo nahetussa dhammassa ārammaṇapaccayena paccayo … tīṇi.</p>
<p><a class='sc' id='8'></a><a class='ms' id='p_40P14_8'></a>Nahetu dhammo nanahetussa dhammassa ārammaṇapaccayena paccayo … tīṇi.</p>
<p><a class='sc' id='9'></a><a class='ms' id='p_40P14_9'></a>Hetu ca nahetu ca dhammā nahetussa dhammassa ārammaṇapaccayena paccayo … tīṇi. (Saṃkhittaṃ.)</p>
<p><a class='sc' id='10'></a><a class='ms' id='p_40P14_10'></a><a class='msdiv' id='msdiv3'></a>Hetuyā tīṇi, ārammaṇe nava … pe … upanissaye nava, purejāte pacchājāte tīṇi, āsevane nava, kamme tīṇi, vipāke nava, āhāre tīṇi, indriye nava, jhāne tīṇi, magge sampayutte nava, vippayutte pañca … pe … avigate nava. (Pañhāvārampi evaṃ vitthāretabbaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
