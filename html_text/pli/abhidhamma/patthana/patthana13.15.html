<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana13.15' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammānulomapaccanīya (3), Tikapaṭṭhānapāḷi (1)</li>
</ul>
<h1>13.15. Micchattattika</h1>
</header>
<h6>Hetu</h6>
<p><a class='sc' id='1'></a><a class='ms' id='p_40P13_115'></a><a class='msdiv' id='msdiv43'></a>Micchattaniyataṃ dhammaṃ paṭicca namicchattaniyato dhammo uppajjati hetupaccayā. Micchattaniyataṃ dhammaṃ paṭicca nasammattaniyato dhammo uppajjati hetupaccayā. Micchattaniyataṃ dhammaṃ paṭicca naaniyato dhammo uppajjati hetupaccayā. Micchattaniyataṃ dhammaṃ paṭicca nasammattaniyato ca naaniyato ca dhammā uppajjanti hetupaccayā. Micchattaniyataṃ dhammaṃ paṭicca namicchattaniyato ca nasammattaniyato ca dhammā uppajjanti hetupaccayā. (5)</p>
<p><a class='sc' id='2'></a><a class='ms' id='p_40P13_116'></a>Sammattaniyataṃ dhammaṃ paṭicca nasammattaniyato dhammo uppajjati hetupaccayā. Sammattaniyataṃ dhammaṃ paṭicca namicchattaniyato dhammo uppajjati hetupaccayā. Sammattaniyataṃ dhammaṃ paṭicca naaniyato dhammo uppajjati hetupaccayā. Sammattaniyataṃ dhammaṃ paṭicca namicchattaniyato ca naaniyato ca dhammā uppajjanti hetupaccayā. Sammattaniyataṃ dhammaṃ paṭicca namicchattaniyato ca nasammattaniyato ca dhammā uppajjanti hetupaccayā. (5)</p>
<p><a class='sc' id='3'></a><a class='ms' id='p_40P13_117'></a>Aniyataṃ dhammaṃ paṭicca namicchattaniyato dhammo uppajjati hetupaccayā … tīṇi.</p>
<p><a class='sc' id='4'></a><a class='ms' id='p_40P13_118'></a>Micchattaniyatañca aniyatañca dhammaṃ paṭicca namicchattaniyato dhammo uppajjati hetupaccayā … tīṇi.</p>
<p><a class='sc' id='5'></a><a class='ms' id='p_40P13_119'></a>Sammattaniyatañca aniyatañca dhammaṃ paṭicca namicchattaniyato dhammo uppajjati hetupaccayā … tīṇi. (Saṃkhittaṃ.)</p>
<p><a class='sc' id='6'></a><a class='ms' id='p_40P13_120'></a>Hetuyā ekūnavīsa, ārammaṇe nava … pe … vipāke tīṇi … pe … avigate ekūnavīsa. (Sabbattha vitthāretabbaṃ.)</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
