<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='patthana8.10' lang='pli'>
<header>
<ul>
<li class='division'>Paṭṭhānapakaraṇa</li>
<li class='subdivision'>Dhammapaccanīya (2), Dukapaṭṭhānapāḷi (2)</li>
</ul>
<h1>8.10. Sappaṭighaduka</h1>
</header>
<p><a class='sc' id='1'></a><a class='ms' id='p_40P8_53'></a><a class='msdiv' id='msdiv21'></a>Nasappaṭighaṃ dhammaṃ paṭicca nasappaṭigho dhammo uppajjati hetupaccayā. Nasappaṭighaṃ dhammaṃ paṭicca naappaṭigho dhammo uppajjati hetupaccayā. Nasappaṭighaṃ dhammaṃ paṭicca nasappaṭigho ca naappaṭigho ca dhammā uppajjanti hetupaccayā. (3)</p>
<p><a class='sc' id='2'></a><a class='ms' id='p_40P8_54'></a>Naappaṭighaṃ dhammaṃ paṭicca naappaṭigho dhammo uppajjati hetupaccayā … tīṇi.</p>
<p><a class='sc' id='3'></a><a class='ms' id='p_40P8_55'></a>Nasappaṭighañca naappaṭighañca dhammaṃ paṭicca nasappaṭigho dhammo uppajjati hetupaccayā … tīṇi. (Saṃkhittaṃ.)</p>
<p><a class='sc' id='4'></a><a class='ms' id='p_40P8_56'></a>Hetuyā nava, ārammaṇe ekaṃ … pe … avigate nava.</p>
<p><a class='sc' id='5'></a><a class='ms' id='p_40P8_57'></a>(Sahajātavārampi … pe … sampayuttavārampi paṭiccavārasadisaṃ.)</p>
<p><a class='sc' id='6'></a><a class='ms' id='p_40P8_58'></a><a class='msdiv' id='msdiv22'></a>Nasappaṭigho dhammo nasappaṭighassa dhammassa hetupaccayena paccayo. Nasappaṭigho dhammo naappaṭighassa dhammassa hetupaccayena paccayo. Nasappaṭigho dhammo nasappaṭighassa ca naappaṭighassa ca dhammassa hetupaccayena paccayo. (3)</p>
<p><a class='sc' id='7'></a><a class='ms' id='p_40P8_59'></a>Nasappaṭigho dhammo nasappaṭighassa dhammassa ārammaṇapaccayena paccayo. Naappaṭigho dhammo nasappaṭighassa dhammassa ārammaṇapaccayena paccayo. (2) (Saṃkhittaṃ.)</p>
<p><a class='sc' id='8'></a><a class='ms' id='p_40P8_60'></a><a class='msdiv' id='msdiv23'></a>Hetuyā tīṇi, ārammaṇe dve, adhipatiyā cattāri, anantare ekaṃ … pe … sahajāte nava, aññamaññe cha, nissaye nava, upanissaye dve, purejāte pacchājāte tīṇi, āsevane ekaṃ, kamme … pe … āhāre tīṇi, indriye pañca, jhāne magge tīṇi, sampayutte ekaṃ, vippayutte cattāri … pe … avigate nava.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
