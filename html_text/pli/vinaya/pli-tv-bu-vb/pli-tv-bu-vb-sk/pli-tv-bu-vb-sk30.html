<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-sk30' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Sekhiyakaṇḍa</li>
<li>Khambhakatavagga</li>
</ul>
<h1>30. Samatittikasikkhāpada</h1>
</header>
<p><a class='sc' id='1'></a><a class='ms' id='p_2V_1830'></a><a class='msdiv' id='msdiv605'></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū thūpīkataṃ piṇḍapātaṃ paṭiggaṇhanti … pe ….</p>
<p><a class='sc' id='2'></a><a class='ms' id='p_2V_1831'></a><span class='rule'>“<span class='var' id='note302' title='samatitthikaṃ (pts1, mr)'>Samatittikaṃ</span> piṇḍapātaṃ paṭiggahessāmīti sikkhā karaṇīyā”</span>ti. (<i>30</i>:<strong>175</strong>)</p>
<p><a class='sc' id='3'></a><a class='pts-vp-pli' id='pts-vp-pli4.191'></a><a class='ms' id='p_2V_1832'></a><span class='var' id='note303' title='samatitthiko (pts1, mr)'>Samatittiko</span> piṇḍapāto paṭiggahetabbo. Yo anādariyaṃ paṭicca thūpīkataṃ piṇḍapātaṃ paṭiggaṇhāti, āpatti dukkaṭassa.</p>
<p><a class='sc' id='4'></a><a class='ms' id='p_2V_1833'></a>Anāpatti— asañcicca, assatiyā, ajānantassa, āpadāsu, ummattakassa, ādikammikassāti.</p>
<p class='endsutta'><a class='sc' id='5'></a><a class='ms' id='p_2V_1834'></a>Dasamasikkhāpadaṃ niṭṭhitaṃ.<br>
Khambhakatavaggo tatiyo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
