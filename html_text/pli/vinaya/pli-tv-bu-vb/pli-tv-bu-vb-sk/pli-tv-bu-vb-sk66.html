<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pli-tv-bu-vb-sk66' lang='pli'>
<header>
<ul>
<li class='division'>Theravāda Vinaya</li>
<li>Mahāvibhaṅga</li>
<li>Sekhiyakaṇḍa</li>
<li>Pādukavagga</li>
</ul>
<h1>66. Veṭhitasikkhāpada</h1>
</header>
<p><a class='sc' id='1'></a><a class='ms' id='p_2V_2028'></a><a class='msdiv' id='msdiv643'></a>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū veṭhitasīsassa dhammaṃ desenti … pe ….</p>
<p><a class='sc' id='2'></a><a class='ms' id='p_2V_2029'></a><span class='rule'>“Na veṭhitasīsassa agilānassa dhammaṃ desessāmīti sikkhā karaṇīyā”</span>ti. (<i>66</i>:<strong>211</strong>)</p>
<p><a class='sc' id='3'></a><a class='ms' id='p_2V_2030'></a><strong>Veṭhitasīso</strong> nāma kesantaṃ na dassāpetvā veṭhito hoti.</p>
<p><a class='sc' id='4'></a><a class='ms' id='p_2V_2031'></a>Na veṭhitasīsassa agilānassa dhammo desetabbo. Yo anādariyaṃ paṭicca veṭhitasīsassa agilānassa dhammaṃ deseti, āpatti dukkaṭassa.</p>
<p><a class='sc' id='5'></a><a class='ms' id='p_2V_2032'></a>Anāpatti—asañcicca, assatiyā, ajānantassa, gilānassa, kesantaṃ vivarāpetvā deseti, āpadāsu, ummattakassa, ādikammikassāti.</p>
<p class='endsutta'><a class='sc' id='6'></a><a class='ms' id='p_2V_2033'></a>Chaṭṭhasikkhāpadaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
