<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv74' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Pāyāsivagga</li>
</ul>
<h1>10. (Uttara) Pāyāsivimānavatthu</h1>
</header>
<blockquote class='gatha'>
<p><a class='sc' id='1'></a><a class='vns' id='vns855'></a><a class='ms' id='p_19Vv_953'></a><a class='msdiv' id='msdiv1108'></a>“Yā devarājassa sabhā sudhammā,<br>
Yatthacchati devasaṅgho samaggo;<br>
Tathūpamaṃ tuyhamidaṃ vimānaṃ,<br>
Obhāsayaṃ tiṭṭhati antalikkhe.</p>
<p><a class='sc' id='2'></a><a class='vns' id='vns856'></a><a class='ms' id='p_19Vv_954'></a><a class='msdiv' id='msdiv1109'></a>Deviddhipattosi mahānubhāvo,<br>
Manussabhūto kimakāsi puññaṃ;<br>
Kenāsi evaṃ jalitānubhāvo,<br>
Vaṇṇo ca te sabbadisā pabhāsatī”ti.</p>
<p><a class='sc' id='3'></a><a class='vns' id='vns857'></a><a class='ms' id='p_19Vv_955'></a><a class='msdiv' id='msdiv1110'></a>So devaputto attamano,<br>
… pe …<br>
yassa kammassidaṃ phalaṃ.</p>
<p><a class='sc' id='4'></a><a class='vns' id='vns858'></a><a class='ms' id='p_19Vv_956'></a><a class='msdiv' id='msdiv1111'></a>“Ahaṃ manussesu manussabhūto,<br>
Rañño pāyāsissa ahosiṃ māṇavo;<br>
Laddhā dhanaṃ saṃvibhāgaṃ akāsiṃ,<br>
Piyā ca me sīlavanto ahesuṃ;<br>
Annañca pānañca pasannacitto,<br>
Sakkacca dānaṃ vipulaṃ adāsiṃ.</p>
<p><a class='sc' id='5'></a><a class='vns' id='vns859'></a><a class='pts2ed' id='pts2ed110'></a><a class='ms' id='p_19Vv_957'></a><a class='msdiv' id='msdiv1112-1113'></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='sc' id='6'></a><a class='ms' id='p_19Vv_958'></a><span class='var' id='note294' title='uttaravimānaṃ (bj, s2, s3, pts1-2)'>Pāyāsivimānaṃ</span> dasamaṃ.</p>
<p class='endsutta'><a class='sc' id='7'></a><a class='ms' id='p_19Vv_959'></a>Pāyāsivaggo chaṭṭho.</p>
<p class='uddana-intro'><a class='sc' id='8'></a><a class='ms' id='p_19Vv_960'></a>Tassuddānaṃ</p>
<blockquote class='uddanagatha'>
<p><a class='sc' id='9'></a><a class='ms' id='p_19Vv_961'></a>Dve agārino phaladāyī,<br>
Dve upassayadāyī bhikkhāya dāyī;<br>
Yavapālako ceva dve,<br>
Kuṇḍalino <span class='var' id='note295' title='pāṭhabhedo'>pāyāsīti</span>.</p>
</blockquote>
<p class='endsutta'><a class='sc' id='10'></a><a class='ms' id='p_19Vv_962'></a>Purisānaṃ dutiyo vaggo pavuccatīti.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
