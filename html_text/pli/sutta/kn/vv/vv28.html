<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv28' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Cittalatāvagga</li>
</ul>
<h1>28. Dutiyabhikkhādāyikāvimānavatthu</h1>
</header>
<blockquote class='gatha'>
<p><a class='sc' id='1'></a><a class='vns' id='vns264'></a><a class='ms' id='p_19Vv_297'></a><a class='msdiv' id='msdiv278'></a>“Abhikkantena vaṇṇena,<br>
yā tvaṃ tiṭṭhasi devate;<br>
Obhāsentī disā sabbā,<br>
osadhī viya tārakā.</p>
<p><a class='sc' id='2'></a><a class='vns' id='vns265'></a><a class='ms' id='p_19Vv_298'></a><a class='msdiv' id='msdiv279-280'></a>Kena tetādiso vaṇṇo,<br>
… pe …<br>
vaṇṇo ca te sabbadisā pabhāsatī”ti.</p>
<p><a class='sc' id='3'></a><a class='vns' id='vns266'></a><a class='ms' id='p_19Vv_299'></a><a class='msdiv' id='msdiv281'></a>Sā devatā attamanā,<br>
… pe …<br>
yassa kammassidaṃ phalaṃ.</p>
<p><a class='sc' id='4'></a><a class='vns' id='vns267'></a><a class='ms' id='p_19Vv_300'></a><a class='msdiv' id='msdiv282'></a>“Ahaṃ manussesu manussabhūtā,<br>
Purimāya jātiyā manussaloke.</p>
<p><a class='sc' id='5'></a><a class='vns' id='vns268'></a><a class='ms' id='p_19Vv_301'></a><a class='msdiv' id='msdiv283'></a>Addasaṃ virajaṃ bhikkhuṃ,<br>
vippasannamanāvilaṃ;<br>
Tassa adāsahaṃ bhikkhaṃ,<br>
pasannā sehi pāṇibhi.</p>
<p><a class='sc' id='6'></a><a class='vns' id='vns269'></a><a class='pts2ed' id='pts2ed34'></a><a class='ms' id='p_19Vv_302'></a><a class='msdiv' id='msdiv284-285'></a>Tena metādiso vaṇṇo,<br>
… pe …<br>
Vaṇṇo ca me sabbadisā pabhāsatī”ti.</p>
</blockquote>
<p class='endsutta'><a class='sc' id='7'></a><a class='ms' id='p_19Vv_303'></a>Dutiyabhikkhādāyikāvimānaṃ ekādasamaṃ.</p>
<p class='uddana-intro'><a class='sc' id='8'></a><a class='ms' id='p_19Vv_304'></a>Tassuddānaṃ</p>
<blockquote class='uddanagatha'>
<p><a class='sc' id='9'></a><a class='ms' id='p_19Vv_305'></a>Dāsī ceva lakhumā ca,<br>
atha ācāmadāyikā;<br>
Caṇḍālī <span class='var' id='note88' title='bhadditthikā (s2, s3)'>bhadditthī</span> ceva,<br>
soṇadinnā uposathā;<br>
Niddā <span class='var' id='note89' title='nandā ceva sunandā ca (bj) | niddā ceva sudinnā ca (s2, s3, pts1)'>ceva suniddā ca</span>,<br>
dve ca bhikkhāya dāyikā;<br>
Vaggo tena pavuccatīti.</p>
</blockquote>
<p class='endsutta'><a class='sc' id='10'></a><a class='ms' id='p_19Vv_306'></a>Itthivimāne dutiyo vaggo.</p>
<p class='endsutta'><a class='sc' id='11'></a><a class='ms' id='p_19Vv_307'></a>Bhāṇavāraṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
