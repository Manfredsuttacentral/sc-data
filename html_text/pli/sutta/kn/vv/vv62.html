<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv62' lang='pli'>
<header>
<ul>
<li class='division'>Vimānavatthu</li>
<li>Purisavimāna</li>
<li>Mahārathavagga</li>
</ul>
<h1>62. Tatiyanāgavimānavatthu</h1>
</header>
<blockquote class='gatha'>
<p><a class='sc' id='1'></a><a class='vns' id='vns737'></a><a class='pts2ed' id='pts2ed90'></a><a class='ms' id='p_19Vv_818'></a><a class='msdiv' id='msdiv976'></a>“Ko nu dibbena yānena,<br>
sabbasetena hatthinā;<br>
Tūriyatāḷitanigghoso,<br>
antalikkhe mahīyati.</p>
<p><a class='sc' id='2'></a><a class='vns' id='vns738'></a><a class='ms' id='p_19Vv_819'></a><a class='msdiv' id='msdiv977'></a>Devatā nusi gandhabbo,<br>
<span class='var' id='note248' title='ādu (bj, pts1-2) | ādū (s2, s3)'>adu</span> sakko purindado;<br>
Ajānantā taṃ pucchāma,<br>
kathaṃ jānemu taṃ mayan”ti.</p>
<p><a class='sc' id='3'></a><a class='vns' id='vns739'></a><a class='ms' id='p_19Vv_820'></a><a class='msdiv' id='msdiv978'></a>“Namhi devo na gandhabbo,<br>
<span class='var' id='note249' title='nāmhi (mr)'>nāpi</span> sakko purindado;<br>
Sudhammā nāma ye devā,<br>
tesaṃ aññataro ahan”ti.</p>
<p><a class='sc' id='4'></a><a class='vns' id='vns740'></a><a class='ms' id='p_19Vv_821'></a><a class='msdiv' id='msdiv979'></a>“Pucchāma <span class='var' id='note250' title='deva sudhamma (s2, s3) | deva sudhammaṃ (mr)'>devaṃ sudhammaṃ</span>,<br>
Puthuṃ katvāna añjaliṃ;<br>
Kiṃ katvā mānuse kammaṃ,<br>
Sudhammaṃ upapajjatī”ti.</p>
<p><a class='sc' id='5'></a><a class='vns' id='vns741'></a><a class='ms' id='p_19Vv_822'></a><a class='msdiv' id='msdiv980'></a>“Ucchāgāraṃ tiṇāgāraṃ,<br>
vatthāgārañca yo dade;<br>
Tiṇṇaṃ aññataraṃ datvā,<br>
sudhammaṃ upapajjatī”ti.</p>
</blockquote>
<p class='endsutta'><a class='sc' id='6'></a><a class='ms' id='p_19Vv_823'></a>Tatiyanāgavimānaṃ dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
