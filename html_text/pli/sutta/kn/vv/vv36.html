<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='vv36' lang='pli'>
<header>
<ul>
<li class='division'>Vimānavatthu</li>
<li>Itthivimāna</li>
<li>Pāricchattakavagga</li>
</ul>
<h1>36. Mallikāvimānavatthu</h1>
</header>
<blockquote class='gatha'>
<p><a class='sc' id='1'></a><a class='vns' id='vns450'></a><a class='pts2ed' id='pts2ed53'></a><a class='ms' id='p_19Vv_498'></a><a class='msdiv' id='msdiv658'></a>“Pītavatthe pītadhaje,<br>
pītālaṅkārabhūsite;<br>
Pītantarāhi vaggūhi,<br>
apiḷandhāva sobhasi.</p>
<p><a class='sc' id='2'></a><a class='vns' id='vns451'></a><a class='ms' id='p_19Vv_499'></a><a class='msdiv' id='msdiv659'></a>Kā <span class='var' id='note151' title='kā kambukeyuradhare (bj) | kakambukāyuradhare (s2, pts1) | kā kambukāyuradhare (s3, pts2)'>kambukāyūradhare</span>,<br>
kañcanāveḷabhūsite;<br>
<span class='var' id='note152' title='... pacchanne (bj, pts2)'>Hemajālakasañchanne</span>,<br>
nānāratanamālinī.</p>
<p><a class='sc' id='3'></a><a class='vns' id='vns452'></a><a class='ms' id='p_19Vv_500'></a><a class='msdiv' id='msdiv660'></a>Sovaṇṇamayā <span class='var' id='note153' title='lohitaṅkamayā (bj, s2, s3)'>lohitaṅgamayā</span> ca,<br>
Muttāmayā veḷuriyamayā ca;<br>
Masāragallā <span class='var' id='note154' title='saha lohitaṅkā (bj, s3, pts2) | sahalohitakā (s2, pts1)'>sahalohitaṅgā</span>,<br>
Pārevatakkhīhi maṇīhi cittatā.</p>
<p><a class='sc' id='4'></a><a class='vns' id='vns453'></a><a class='ms' id='p_19Vv_501'></a><a class='msdiv' id='msdiv661'></a>Koci koci ettha mayūrasussaro,<br>
Haṃsassa rañño karavīkasussaro;<br>
Tesaṃ saro suyyati vaggurūpo,<br>
Pañcaṅgikaṃ tūriyamivappavāditaṃ.</p>
<p><a class='sc' id='5'></a><a class='vns' id='vns454'></a><a class='ms' id='p_19Vv_502'></a><a class='msdiv' id='msdiv662'></a>Ratho ca te subho <span class='var' id='note155' title='vaggū (s2, s3)'>vaggu</span>,<br>
<span class='var' id='note156' title='nānāratanacittaṅgo (s2, s3)'>nānāratanacittito</span>;<br>
Nānāvaṇṇāhi dhātūhi,<br>
suvibhattova sobhati.</p>
<p><a class='sc' id='6'></a><a class='vns' id='vns455'></a><a class='ms' id='p_19Vv_503'></a><a class='msdiv' id='msdiv663'></a>Tasmiṃ rathe kañcanabimbavaṇṇe,<br>
Yā <span class='var' id='note157' title='yattha (si, s2, s3, mr)'>tvaṃ</span> ṭhitā bhāsasimaṃ padesaṃ;<br>
Devate pucchitācikkha,<br>
Kissa kammassidaṃ phalan”ti.</p>
<p><a class='sc' id='7'></a><a class='vns' id='vns456'></a><a class='ms' id='p_19Vv_504'></a><a class='msdiv' id='msdiv664'></a>“Sovaṇṇajālaṃ <span class='var' id='note158' title='... cittaṃ (s2, s3, pts1-2) | ... vicittaṃ (mr)'>maṇisoṇṇacittitaṃ</span>,<br>
Muttācitaṃ hemajālena <span class='var' id='note159' title='sañchannaṃ (mr)'>channaṃ</span>;<br>
Parinibbute gotame appameyye,<br>
Pasannacittā ahamābhiropayiṃ.</p>
<p><a class='sc' id='8'></a><a class='vns' id='vns457'></a><a class='ms' id='p_19Vv_505'></a><a class='msdiv' id='msdiv665'></a>Tāhaṃ kammaṃ karitvāna,<br>
kusalaṃ buddhavaṇṇitaṃ;<br>
Apetasokā sukhitā,<br>
sampamodāmanāmayā”ti.</p>
</blockquote>
<p class='endsutta'><a class='sc' id='9'></a><a class='ms' id='p_19Vv_506'></a>Mallikāvimānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
