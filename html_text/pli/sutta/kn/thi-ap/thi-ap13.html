<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap13' lang='pli'>
<header>
<ul>
<li class='division'>Therīapadāna</li>
<li>Ekūposathikavagga</li>
</ul>
<h1>3. Modakadāyikātherīapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap2_190'></a><a class='msdiv' id='msdiv30'></a>“Nagare bandhumatiyā,<br>
kumbhadāsī ahosahaṃ;<br>
Mama bhāgaṃ gahetvāna,<br>
gacchaṃ <span class='var' id='note71' title='udakahārikaṃ (si) | udakahārike (s2, s3) | udakabhārikā (pts1)'>udakahārikā</span>.</p>
<p><a class='sc' id='2'></a><a class='ms' id='p_20Ap2_191'></a><a class='msdiv' id='msdiv31'></a>Panthamhi samaṇaṃ disvā,<br>
santacittaṃ samāhitaṃ;<br>
Pasannacittā sumanā,<br>
modake tīṇidāsahaṃ.</p>
<p><a class='sc' id='3'></a><a class='pts' id='pts2.525'></a><a class='ms' id='p_20Ap2_192'></a><a class='msdiv' id='msdiv32'></a>Tena kammena sukatena,<br>
cetanāpaṇidhīhi ca;<br>
<span class='var' id='note72' title='ekūnatiṃsa kappāni (s2, s3)'>Ekanavutikappāni</span>,<br>
vinipātaṃ nagacchahaṃ.</p>
<p><a class='sc' id='4'></a><a class='ms' id='p_20Ap2_193'></a><a class='msdiv' id='msdiv33'></a><span class='var' id='note73' title='sampattiṃ taṃ (bj, pts1) | sampattiñca (s2, s3) | sampattikaṃ (mr)'>Sampatti taṃ</span> karitvāna,<br>
sabbaṃ anubhaviṃ ahaṃ;<br>
Modake tīṇi datvāna,<br>
pattāhaṃ acalaṃ padaṃ.</p>
<p><a class='sc' id='5'></a><a class='ms' id='p_20Ap2_194'></a><a class='msdiv' id='msdiv34'></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='sc' id='6'></a><a class='ms' id='p_20Ap2_195'></a><a class='msdiv' id='msdiv35'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='7'></a><a class='ms' id='p_20Ap2_196'></a><a class='msdiv' id='msdiv36'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap2_197'></a>Itthaṃ sudaṃ modakadāyikā bhikkhunī imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap2_198'></a>Modakadāyikātheriyāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
