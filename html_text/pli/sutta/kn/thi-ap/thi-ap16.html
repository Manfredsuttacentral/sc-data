<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap16' lang='pli'>
<header>
<ul>
<li class='division'>Therīapadāna</li>
<li>Ekūposathikavagga</li>
</ul>
<h1><span class='var' id='note88' title='sālamālikāpadānaṃ (bj)'>6 Naḷamālikātherīapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap2_252'></a><a class='msdiv' id='msdiv86'></a> “Candabhāgānadītīre,<br>
ahosiṃ kinnarī tadā;<br>
Addasaṃ virajaṃ buddhaṃ,<br>
sayambhuṃ aparājitaṃ.</p>
<p><a class='sc' id='2'></a><a class='pts' id='pts2.529'></a><a class='ms' id='p_20Ap2_253'></a><a class='msdiv' id='msdiv87'></a>Pasannacittā sumanā,<br>
vedajātā katañjalī;<br>
<span class='var' id='note90' title='nalamālaṃ (pts1) | jālamālaṃ (^thig3.4#1 [Dantikātherīgāthā])'>Naḷamālaṃ</span> gahetvāna,<br>
sayambhuṃ abhipūjayiṃ.</p>
<p><a class='sc' id='3'></a><a class='ms' id='p_20Ap2_254'></a><a class='msdiv' id='msdiv88'></a>Tena kammena sukatena,<br>
cetanāpaṇidhīhi ca;<br>
Jahitvā <span class='var' id='note91' title='mānuyaṃ dehaṃ (si, mr) | mānusaṃ dehaṃ (pts1)'>kinnarīdehaṃ</span>,<br>
tāvatiṃsamagacchahaṃ.</p>
<p><a class='sc' id='4'></a><a class='ms' id='p_20Ap2_255'></a><a class='msdiv' id='msdiv89'></a>Chattiṃsadevarājūnaṃ,<br>
mahesittamakārayiṃ;<br>
Manasā patthitaṃ mayhaṃ,<br>
nibbattati yathicchitaṃ.</p>
<p><a class='sc' id='5'></a><a class='ms' id='p_20Ap2_256'></a><a class='msdiv' id='msdiv90'></a>Dasannaṃ cakkavattīnaṃ,<br>
mahesittamakārayiṃ;<br>
<span class='var' id='note92' title='sucitattāva (pts1)'>Ocitattāva</span> hutvāna,<br>
saṃsarāmi bhavesvahaṃ.</p>
<p><a class='sc' id='6'></a><a class='ms' id='p_20Ap2_257'></a><a class='msdiv' id='msdiv91'></a>Kusalaṃ vijjate mayhaṃ,<br>
pabbajiṃ anagāriyaṃ;<br>
Pūjārahā ahaṃ ajja,<br>
sakyaputtassa sāsane.</p>
<p><a class='sc' id='7'></a><a class='ms' id='p_20Ap2_258'></a><a class='msdiv' id='msdiv92'></a>Visuddhamanasā ajja,<br>
apetamanapāpikā;<br>
<span class='var' id='note93' title='sabbāsavaparikkhīṇā (s2, s3, c1)'>Sabbāsavā parikkhīṇā</span>,<br>
natthi dāni punabbhavo.</p>
<p><a class='sc' id='8'></a><a class='ms' id='p_20Ap2_259'></a><a class='msdiv' id='msdiv93'></a>Catunnavutito kappe,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
<span class='var' id='note94' title='sālamālāyidaṃ (bj) | nalamālānidaṃ (pts1)'>naḷamālāyidaṃ</span> phalaṃ.</p>
<p><a class='sc' id='9'></a><a class='ms' id='p_20Ap2_260'></a><a class='msdiv' id='msdiv94'></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='sc' id='10'></a><a class='ms' id='p_20Ap2_261'></a><a class='msdiv' id='msdiv95'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='11'></a><a class='ms' id='p_20Ap2_262'></a><a class='msdiv' id='msdiv96'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='12'></a><a class='ms' id='p_20Ap2_263'></a>Itthaṃ sudaṃ <span class='var' id='note95' title='sālamālikā (bj) | nalamālikā (pts1)'>naḷamālikā</span> bhikkhunī imā gāthāyo abhāsitthāti.</p>
<p class='endsutta'><a class='sc' id='13'></a><a class='ms' id='p_20Ap2_264'></a>Naḷamālikātheriyāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
