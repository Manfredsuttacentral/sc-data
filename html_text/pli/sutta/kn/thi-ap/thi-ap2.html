<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='thi-ap2' lang='pli'>
<header>
<ul>
<li class='division'>Therīapadāna</li>
<li>Sumedhāvagga</li>
</ul>
<h1><span class='var' id='note12' title='mekhaladāyikātheriyāpadānaṃ (s2, s3, pts1)'>2 Mekhalādāyikātherīapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap2_24'></a><a class='msdiv' id='msdiv20'></a> “Siddhatthassa bhagavato,<br>
<span class='var' id='note14' title='thūpaṃ kārapikā (bj) | thūpakāramakāsahaṃ (s2, s3) | thūpaṃ kārāpitā ahaṃ (pts1)'>thūpakārāpikā ahuṃ</span>;<br>
Mekhalikā mayā dinnā,<br>
navakammāya satthuno.</p>
<p><a class='sc' id='2'></a><a class='ms' id='p_20Ap2_25'></a><a class='msdiv' id='msdiv21'></a>Niṭṭhite ca mahāthūpe,<br>
mekhalaṃ punadāsahaṃ;<br>
Lokanāthassa munino,<br>
pasannā sehi pāṇibhi.</p>
<p><a class='sc' id='3'></a><a class='ms' id='p_20Ap2_26'></a><a class='msdiv' id='msdiv22'></a>Catunnavutito kappe,<br>
yaṃ mekhalamadaṃ tadā;<br>
Duggatiṃ nābhijānāmi,<br>
thūpakārassidaṃ phalaṃ.</p>
<p><a class='sc' id='4'></a><a class='ms' id='p_20Ap2_27'></a><a class='msdiv' id='msdiv23'></a>Kilesā jhāpitā mayhaṃ,<br>
… pe …<br>
viharāmi anāsavā.</p>
<p><a class='sc' id='5'></a><a class='pts' id='pts2.514'></a><a class='ms' id='p_20Ap2_28'></a><a class='msdiv' id='msdiv24'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='6'></a><a class='ms' id='p_20Ap2_29'></a><a class='msdiv' id='msdiv25'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap2_30'></a>Itthaṃ sudaṃ <span class='var' id='note15' title='mekhaladāyikā (bj, s2, s3, pts1)'>mekhalādāyikā</span> bhikkhunī imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap2_31'></a>Mekhalādāyikātheriyāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
