<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='pv47' lang='pli'>
<header>
<ul>
<li class='division'>Petavatthu</li>
<li>Mahāvagga</li>
</ul>
<h1>47. Ambavanapetavatthu</h1>
</header>
<blockquote class='gatha'>
<p><a class='sc' id='1'></a><a class='vns' id='vns798'></a><a class='ms' id='p_19Pv_855'></a><a class='msdiv' id='msdiv796'></a>“Ayañca te pokkharaṇī surammā,<br>
Samā sutitthā ca mahodakā ca;<br>
Supupphitā bhamaragaṇānukiṇṇā,<br>
Kathaṃ tayā laddhā ayaṃ manuññā.</p>
<p><a class='sc' id='2'></a><a class='vns' id='vns799'></a><a class='ms' id='p_19Pv_856'></a><a class='msdiv' id='msdiv797'></a>Idañca te ambavanaṃ surammaṃ,<br>
Sabbotukaṃ <span class='var' id='note290' title='dhārayati (s2, s3, pts1, mr)'>dhārayate</span> phalāni;<br>
Supupphitaṃ bhamaragaṇānukiṇṇaṃ,<br>
Kathaṃ tayā laddhamidaṃ vimānaṃ”.</p>
<p><a class='sc' id='3'></a><a class='vns' id='vns800'></a><a class='ms' id='p_19Pv_857'></a><a class='msdiv' id='msdiv798'></a>“<span class='var' id='note291' title='ambapakkodakaṃ (bj, s2, s3, pts1-2) | ambapakkūdakaṃ (mr)'>Ambapakkaṃ dakaṃ</span> yāgu,<br>
sītacchāyā manoramā;<br>
Dhītāya dinnadānena,<br>
tena me idha labbhati”.</p>
<p><span class='var' id='note292' title=' sandiṭṭhikaṃ eva (syā2, syā3), sandiṭṭhakaṃ eva (pā1)'><a class='sc' id='4'></a><a class='vns' id='vns801'></a><a class='ms' id='p_19Pv_858'></a><a class='msdiv' id='msdiv799'></a>“Sandiṭṭhikaṃ kammaṃ evaṃ</span> passatha,<br>
Dānassa damassa saṃyamassa vipākaṃ;<br>
Dāsī ahaṃ ayyakulesu hutvā,<br>
Suṇisā homi agārassa issarā”ti.</p>
</blockquote>
<p class='endsutta'><a class='sc' id='5'></a><a class='ms' id='p_19Pv_859'></a><span class='var' id='note294' title='pokkharaṇīpetavatthu (bj) | ambapetavatthu (pts1-2)'>Ambavanapetavatthu</span> dvādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
