<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja403' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Kukkuvagga</li>
</ul>
<h1>403. Aṭṭhisenakajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.352'></a><a class='ms' id='p_22J_1545'></a><a class='msdiv' id='msdiv54'></a>“Yeme ahaṃ na jānāmi,<br>
aṭṭhisena vanibbake;<br>
Te maṃ saṅgamma yācanti,<br>
kasmā maṃ tvaṃ na yācasi”.</p>
<p><a class='sc' id='2'></a><a class='pts' id='pts3.353'></a><a class='ms' id='p_22J_1546'></a><a class='msdiv' id='msdiv55'></a>“Yācako appiyo hoti,<br>
yācaṃ adadamappiyo;<br>
Tasmāhaṃ taṃ na yācāmi,<br>
mā me <span class='var' id='note900' title='viddesanā (bj, pts1) | viddessanā (s2, s3)'>videssanā</span> ahu”.</p>
<p><a class='sc' id='3'></a><a class='ms' id='p_22J_1547'></a><a class='msdiv' id='msdiv56'></a>“Yo ve yācanajīvāno,<br>
kāle yācaṃ na yācati;<br>
Parañca <span class='var' id='note901' title='puññaṃ (s2, s3, mr)'>puññā</span> dhaṃseti,<br>
attanāpi na jīvati.</p>
<p><a class='sc' id='4'></a><a class='ms' id='p_22J_1548'></a><a class='msdiv' id='msdiv57'></a>Yo <span class='var' id='note902' title='yo ve (mr)'>ca</span> yācanajīvāno,<br>
kāle <span class='var' id='note903' title='yācaṃpi yācati (s2, s3) | yācāni yācati (pts1) | yācanaṃ yācati (mr) | yācati yācanaṃ (bj -nissya)'>yācañhi yācati</span>;<br>
Parañca puññaṃ labbheti,<br>
attanāpi ca jīvati.</p>
<p><a class='sc' id='5'></a><a class='ms' id='p_22J_1549'></a><a class='msdiv' id='msdiv58'></a><span class='var' id='note904' title='na ve dissanti (bj) | na ve dussanti (s2, s3) | na ve dissanti (pts1) | na videssanti (mr aṭṭha.)'>Na ve dessanti</span> sappaññā,<br>
Disvā yācakamāgate;<br>
Brahmacāri piyo mesi,<br>
<span class='var' id='note905' title='vara taṃ (bj) | vara (s2, s3) | vara tvaṃ (pts1)'>Vada tvaṃ</span> <span class='var' id='note906' title='bhaññitamicchasi (s2, s3) | yaññamicchasi (?)'>bhaññamicchasi</span>”.</p>
<p><a class='sc' id='6'></a><a class='pts' id='pts3.354'></a><a class='ms' id='p_22J_1550'></a><a class='msdiv' id='msdiv59'></a>“Na ve yācanti sappaññā,<br>
Dhīro ca veditumarahati;<br>
Uddissa ariyā tiṭṭhanti,<br>
Esā ariyāna yācanā”.</p>
<p><a class='sc' id='7'></a><a class='ms' id='p_22J_1551'></a><a class='msdiv' id='msdiv60'></a>“Dadāmi te brāhmaṇa rohiṇīnaṃ,<br>
Gavaṃ sahassaṃ saha puṅgavena;<br>
Ariyo hi ariyassa kathaṃ na dajjā,<br>
Sutvāna gāthā tava dhammayuttā”ti.</p>
</blockquote>
<p class='endsutta'><a class='sc' id='8'></a><a class='ms' id='p_22J_1552'></a><span class='var' id='note908' title='aṭṭhisenajātakaṃ (bj, s2, s3, pts1)'>Aṭṭhisenakajātakaṃ</span> aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
