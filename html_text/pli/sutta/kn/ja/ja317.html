<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja317' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Pucimandavagga</li>
</ul>
<h1>317. Matarodanajātaka</h1>
</header>
<blockquote class='gatha'>
<p><a class='sc' id='1'></a><a class='ms' id='p_22J_965'></a><a class='msdiv' id='msdiv65'></a>“<span class='var' id='note541' title='matamatameva (bj, s2, s3, pts1)'>Mataṃ mataṃ evaṃ</span> rodatha,<br>
Na hi taṃ rodatha yo marissati;<br>
<span class='var' id='note542' title='sabbeva (bj, s2, s3, pts1)'>Sabbepi</span> sarīradhārino,<br>
Anupubbena jahanti jīvitaṃ.</p>
<p><a class='sc' id='2'></a><a class='ms' id='p_22J_966'></a><a class='msdiv' id='msdiv66'></a>Devamanussā catuppadā,<br>
Pakkhigaṇā uragā ca bhogino;<br>
<span class='var' id='note543' title='yamhi (s2, s3) | asmiṃ (pts1, mr)'>Samhi</span> sarīre anissarā,<br>
Ramamānāva jahanti jīvitaṃ.</p>
<p><a class='sc' id='3'></a><a class='ms' id='p_22J_967'></a><a class='msdiv' id='msdiv67'></a>Evaṃ calitaṃ asaṇṭhitaṃ,<br>
Sukhadukkhaṃ manujesvapekkhiya;<br>
Kanditaruditaṃ niratthakaṃ,<br>
Kiṃ vo sokagaṇābhikīrare.</p>
<p><a class='sc' id='4'></a><a class='ms' id='p_22J_968'></a><a class='msdiv' id='msdiv68'></a><span class='var' id='note544' title='dhuttā soṇḍā (bj, pts1) | dhuttā soṇḍā ca (s2, s3)'>Dhuttā ca soṇḍā</span> akatā,<br>
<span class='var' id='note545' title='bālā sūrā vīrā ayogino (pts1)'>bālā sūrā ayogino</span>;<br>
Dhīraṃ maññanti bāloti,<br>
ye dhammassa akovidā”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_969'></a>Matarodanajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
