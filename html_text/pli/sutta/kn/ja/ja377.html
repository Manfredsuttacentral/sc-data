<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja377' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Avāriyavagga</li>
</ul>
<h1>377. Setaketujātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.233'></a><a class='ms' id='p_22J_1326'></a><a class='msdiv' id='msdiv8'></a>“Mā tāta kujjhi na hi sādhu kodho,<br>
Bahumpi te adiṭṭhamassutañca;<br>
Mātā pitā <span class='var' id='note761' title='disā tāta (s2, s3) | disā tā (pts1)'>disatā</span> setaketu,<br>
Ācariyamāhu disataṃ pasatthā.</p>
<p><a class='sc' id='2'></a><a class='ms' id='p_22J_1327'></a><a class='msdiv' id='msdiv9'></a>Agārino <span class='var' id='note762' title='annadapāṇavatthadā (bj) | annapānavatthadā (s2, s3, mr)'>annadapānavatthadā</span>,<br>
Avhāyikā tampi disaṃ vadanti;<br>
Esā disā paramā setaketu,<br>
Yaṃ patvā dukkhī sukhino bhavanti”.</p>
<p><a class='sc' id='3'></a><a class='pts' id='pts3.236'></a><a class='ms' id='p_22J_1328'></a><a class='msdiv' id='msdiv10'></a>“Kharājinā jaṭilā paṅkadantā,<br>
<span class='var' id='note764' title='dumukkharūpā (bj, s2, s3) | dummukkharūpā (pts1, mr)'>Dummakkharūpā</span> yeme jappanti mante;<br>
Kacci nu te mānusake payoge,<br>
Idaṃ vidū parimuttā apāyā”.</p>
<p><a class='sc' id='4'></a><a class='pts' id='pts3.237'></a><a class='ms' id='p_22J_1329'></a><a class='msdiv' id='msdiv11'></a>“Pāpāni kammāni katvāna rāja,<br>
<span class='var' id='note765' title='bahussuto neva (bj, s2, s3)'>Bahussuto ce na</span> careyya dhammaṃ;<br>
Sahassavedopi na taṃ paṭicca,<br>
Dukkhā pamucce caraṇaṃ apatvā”.</p>
<p><a class='sc' id='5'></a><a class='ms' id='p_22J_1330'></a><a class='msdiv' id='msdiv12'></a>“Sahassavedopi na taṃ paṭicca,<br>
Dukkhā pamucce caraṇaṃ apatvā;<br>
Maññāmi vedā aphalā bhavanti,<br>
Sasaṃyamaṃ <span class='var' id='note766' title='caraṇaññeva (bj, s2, s3, pts1)'>caraṇameva</span> saccaṃ”.</p>
<p><a class='sc' id='6'></a><a class='ms' id='p_22J_1331'></a><a class='msdiv' id='msdiv13'></a>“Na heva vedā aphalā bhavanti,<br>
Sasaṃyamaṃ caraṇameva saccaṃ;<br>
Kittiñhi pappoti adhicca vede,<br>
<span class='var' id='note767' title='santaṃ puno’ti (bj) | santiṃ puneti (pts1)'>Santiṃ puṇeti</span> caraṇena danto”ti.</p>
</blockquote>
<p class='endsutta'><a class='sc' id='7'></a><a class='ms' id='p_22J_1332'></a>Setaketujātakaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
