<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja329' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kuṭidūsakavagga</li>
</ul>
<h1>329. Kāḷabāhujātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.98'></a><a class='ms' id='p_22J_1027'></a><a class='msdiv' id='msdiv113'></a>“Yaṃ annapānassa pure labhāma,<br>
Taṃ dāni sākhamigameva gacchati;<br>
Gacchāma dāni vanameva rādha,<br>
Asakkatā casma <span class='var' id='note580' title='dhanañcayāya (mr)'>dhanañjayāya</span>”.</p>
<p><a class='sc' id='2'></a><a class='ms' id='p_22J_1028'></a><a class='msdiv' id='msdiv114'></a>“Lābho alābho yaso ayaso ca,<br>
Nindā pasaṃsā ca sukhañca dukkhaṃ;<br>
Ete aniccā manujesu dhammā,<br>
Mā soci kiṃ socasi poṭṭhapāda”.</p>
<p><a class='sc' id='3'></a><a class='pts' id='pts3.99'></a><a class='ms' id='p_22J_1029'></a><a class='msdiv' id='msdiv115'></a>“Addhā tuvaṃ paṇḍitakosi rādha,<br>
Jānāsi atthāni anāgatāni;<br>
Kathaṃ nu sākhāmigaṃ <span class='var' id='note581' title='dakkhāma (s2, s3) | dakkhiyāma (mr)'>dakkhisāma</span>,<br>
<span class='var' id='note582' title='niddhāpitaṃ (bj, s2, s3) | nibbāpitaṃ (pts1) | nicchadaṃ (mr)'>Niddhāvitaṃ</span> rājakulatova jammaṃ”.</p>
<p><a class='sc' id='4'></a><a class='ms' id='p_22J_1030'></a><a class='msdiv' id='msdiv116'></a>“Cāleti kaṇṇaṃ bhakuṭiṃ karoti,<br>
Muhuṃ muhuṃ <span class='var' id='note583' title='bhāyate (s2, s3) | bhāyāpate (mr)'>bhāyayate</span> kumāre;<br>
Sayameva taṃ kāhati kāḷabāhu,<br>
Yenārakā ṭhassati annapānā”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_1031'></a><span class='var' id='note584' title='kālabāhujātakaṃ (pts1)'>Kāḷabāhujātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
