<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja366' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>366. Gumbiyajātaka</h1>
</header>
<blockquote class='gatha'>
<p><a class='sc' id='1'></a><a class='ms' id='p_22J_1247'></a><a class='msdiv' id='msdiv85'></a>“Madhuvaṇṇaṃ madhurasaṃ,<br>
madhugandhaṃ visaṃ ahu;<br>
Gumbiyo ghāsamesāno,<br>
araññe odahī visaṃ.</p>
<p><a class='sc' id='2'></a><a class='ms' id='p_22J_1248'></a><a class='msdiv' id='msdiv86'></a><span class='var' id='note709' title='madhūti maññamānā ye (pts1) | madhūti maññamānāya (mr)'>Madhu iti maññamānā</span>,<br>
ye taṃ <span class='var' id='note710' title='visamasāyisuṃ (bj, s2, s3) | visaṃ samāsāsisuṃ (pts1)'>visamakhādisuṃ</span>;<br>
Tesaṃ taṃ kaṭukaṃ āsi,<br>
maraṇaṃ tenupāgamuṃ.</p>
<p><a class='sc' id='3'></a><a class='ms' id='p_22J_1249'></a><a class='msdiv' id='msdiv87'></a>Ye ca kho paṭisaṅkhāya,<br>
visaṃ taṃ parivajjayuṃ;<br>
Te āturesu sukhitā,<br>
ḍayhamānesu nibbutā.</p>
<p><a class='sc' id='4'></a><a class='ms' id='p_22J_1250'></a><a class='msdiv' id='msdiv88'></a>Evameva manussesu,<br>
visaṃ kāmā samohitā;<br>
Āmisaṃ bandhanañcetaṃ,<br>
<span class='var' id='note711' title='maccuvaso (bj, s2, s3)'>maccuveso</span> guhāsayo.</p>
<p><a class='sc' id='5'></a><a class='ms' id='p_22J_1251'></a><a class='msdiv' id='msdiv89'></a>Evameva ime kāme,<br>
āturā <span class='var' id='note712' title='paricārake (bj, pts1)'>paricārike</span>;<br>
Ye sadā parivajjenti,<br>
saṅgaṃ loke upaccagun”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1252'></a>Gumbiyajātakaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
