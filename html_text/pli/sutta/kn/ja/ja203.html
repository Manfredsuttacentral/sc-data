<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja203' lang='pli'>
<header>
<ul>
<li class='division'>Jātaka</li>
<li>Dukanipāta</li>
<li>Nataṃdaḷhavagga</li>
</ul>
<h1>203. Khaṇḍajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.145'></a><a class='ms' id='p_22J_508'></a><a class='msdiv' id='msdiv105'></a>“Virūpakkhehi me mettaṃ,<br>
Mettaṃ erāpathehi me;<br>
Chabyāputtehi me mettaṃ,<br>
Mettaṃ kaṇhāgotamakehi ca.</p>
<p><a class='sc' id='2'></a><a class='pts' id='pts2.146'></a><a class='ms' id='p_22J_509'></a>Apādakehi me mettaṃ,<br>
mettaṃ dvipādakehi me;<br>
Catuppadehi me mettaṃ,<br>
mettaṃ bahuppadehi me.</p>
<p><a class='sc' id='3'></a><a class='ms' id='p_22J_510'></a>Mā maṃ apādako hiṃsi,<br>
mā maṃ hiṃsi dvipādako;<br>
Mā maṃ catuppado hiṃsi,<br>
mā maṃ hiṃsi bahuppado.</p>
<p><a class='sc' id='4'></a><a class='ms' id='p_22J_511'></a>Sabbe sattā sabbe pāṇā,<br>
sabbe bhūtā ca kevalā;<br>
Sabbe bhadrāni passantu,<br>
mā <span class='var' id='note253' title='kiñci (s2, s3, mr)'>kañci</span> pāpamāgamā.</p>
<p><a class='sc' id='5'></a><a class='ms' id='p_22J_512'></a><a class='msdiv' id='msdiv106'></a>Appamāṇo buddho,<br>
Appamāṇo dhammo;<br>
Appamāṇo saṃgho,<br>
Pamāṇavantāni <span class='var' id='note254' title='siriṃsapāni (bj, s2, s3, pts1)'>sarīsapāni</span>;<br>
Ahivicchikasatapadī,<br>
<span class='var' id='note255' title='uṇṇānābhi (bj, pts1) | uṇṇānābhī (s2, s3)'>Uṇṇanābhi</span> sarabū mūsikā.</p>
<p><a class='sc' id='6'></a><a class='pts' id='pts2.147'></a><a class='ms' id='p_22J_513'></a>Katā me rakkhā katā me parittā,<br>
Paṭikkamantu bhūtāni;<br>
Sohaṃ namo bhagavato,<br>
Namo sattannaṃ sammāsambuddhānan”ti.</p>
</blockquote>
<p class='endsutta'><a class='sc' id='7'></a><a class='ms' id='p_22J_514'></a><span class='var' id='note256' title='khandhavattajātakaṃ (bj, pts1) | khandhaparittajātakaṃ (s2, s3)'>Khaṇḍajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
