<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja310' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kāliṅgavagga</li>
</ul>
<h1>310. Seyyajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.32'></a><a class='ms' id='p_22J_928'></a><a class='msdiv' id='msdiv37'></a>“Sasamuddapariyāyaṃ,<br>
mahiṃ sāgarakuṇḍalaṃ;<br>
Na icche saha nindāya,<br>
evaṃ <span class='var' id='note513' title='sayha (bj, s2, s3, pts1) | seyha (^mi5.5.5#1 [Buddhaaviheṭhakapañha])'>seyya</span> vijānahi.</p>
<p><a class='sc' id='2'></a><a class='ms' id='p_22J_929'></a><a class='msdiv' id='msdiv38'></a>Dhiratthu taṃ yasalābhaṃ,<br>
dhanalābhañca brāhmaṇa;<br>
Yā vutti vinipātena,<br>
adhammacaraṇena vā.</p>
<p><a class='sc' id='3'></a><a class='ms' id='p_22J_930'></a><a class='msdiv' id='msdiv39'></a>Api ce pattamādāya,<br>
anagāro paribbaje;<br>
Sāyeva jīvikā seyyo,<br>
yā cādhammena esanā.</p>
<p><a class='sc' id='4'></a><a class='ms' id='p_22J_931'></a><a class='msdiv' id='msdiv40'></a>Api ce pattamādāya,<br>
anagāro paribbaje;<br>
Aññaṃ ahiṃsayaṃ loke,<br>
api rajjena taṃ varan”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_932'></a><span class='var' id='note514' title='sayhajātakaṃ (bj, s2, s3, pts1)'>Seyyajātakaṃ</span> dasamaṃ.<br>
<span class='var' id='note515' title='vivaravaggo (bj, pts1)'>Kāliṅgavaggo</span> paṭhamo.</p>
<p class='uddana-intro'><a class='sc' id='6'></a><a class='ms' id='p_22J_933'></a>Tassuddānaṃ</p>
<blockquote class='uddanagatha'>
<p><a class='sc' id='7'></a><a class='ms' id='p_22J_934'></a>Vivarañca adeyya samiddhavaraṃ,<br>
Atha daddara pāpamahātiraho;<br>
Atha koli palāsavarañca kara,<br>
Carimaṃ sasamuddavarena dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
