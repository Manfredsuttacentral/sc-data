<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja350' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Cūḷakuṇālavagga</li>
</ul>
<h1>350. Devatāpañhajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.152'></a><a class='ms' id='p_22J_1136'></a><a class='msdiv' id='msdiv197'></a>“Hanti hatthehi pādehi,<br>
mukhañca parisumbhati;<br>
Sa ve rāja piyo hoti,<br>
kaṃ tena <span class='var' id='note641' title='mabhipassasi (bj)'>tvābhipassasi</span>”.</p>
<p><a class='sc' id='2'></a><a class='ms' id='p_22J_1137'></a><a class='msdiv' id='msdiv198'></a>“Akkosati yathākāmaṃ,<br>
āgamañcassa icchati;<br>
Sa ve rāja piyo hoti,<br>
kaṃ tena tvābhipassasi”.</p>
<p><a class='sc' id='3'></a><a class='ms' id='p_22J_1138'></a><a class='msdiv' id='msdiv199'></a>“Abbhakkhāti abhūtena,<br>
alikenābhisāraye;<br>
Sa ve rāja piyo hoti,<br>
kaṃ tena tvābhipassasi”.</p>
<p><a class='sc' id='4'></a><a class='ms' id='p_22J_1139'></a><a class='msdiv' id='msdiv200'></a>“Haraṃ annañca pānañca,<br>
Vatthasenāsanāni ca;<br>
Aññadatthuharā santā,<br>
Te ve rāja piyā honti;<br>
Kaṃ tena tvābhipassasī”ti. (701)</p>
</blockquote>
<p class='endsutta'><a class='sc' id='5'></a><a class='ms' id='p_22J_1140'></a>Devatāpañhajātakaṃ dasamaṃ.<br>
<span class='var' id='note642' title='cullakuṇālavaggo (s2, s3)'>Cūḷakuṇālavaggo</span> pañcamo.</p>
<p class='uddana-intro'><a class='sc' id='6'></a><a class='ms' id='p_22J_1141'></a>Tassuddānaṃ</p>
<blockquote class='uddanagatha'>
<p><a class='sc' id='7'></a><a class='ms' id='p_22J_1142'></a>Narānaṃ asakkhivasimhavaro,<br>
Nīliyamaggivarañca puna;<br>
Puna rasāyasakūṭavaro,<br>
Tathārañña sārathi hanti dasāti.</p>
</blockquote>
<p class='uddana-intro'><a class='sc' id='8'></a><a class='ms' id='p_22J_1143'></a>Atha vagguddānaṃ</p>
<blockquote class='uddanagatha'>
<p><a class='sc' id='9'></a><a class='ms' id='p_22J_1144'></a><span class='var' id='note643' title='vivaraṃ (bahūsu)'>Kāliṅgaṃ</span> pucimandañca,<br>
<span class='var' id='note644' title='kuṭidūsaṃ bahubhāṇakaṃ (bahūsu)'>kuṭidūsaka kokilā</span>;<br>
Cūḷakuṇālavaggo so,<br>
pañcamo suppakāsitoti.</p>
</blockquote>
<p class='endsection'><a class='sc' id='10'></a><a class='ms' id='p_22J_1145'></a>Catukkanipātaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
