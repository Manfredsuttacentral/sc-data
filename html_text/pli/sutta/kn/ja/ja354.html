<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja354' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>354. Uragajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.164'></a><a class='ms' id='p_22J_1167'></a><a class='msdiv' id='msdiv19'></a>“Uragova tacaṃ jiṇṇaṃ,<br>
hitvā gacchati saṃ tanuṃ;<br>
Evaṃ sarīre nibbhoge,<br>
pete kālaṅkate sati.</p>
<p><a class='sc' id='2'></a><a class='ms' id='p_22J_1168'></a><a class='msdiv' id='msdiv20'></a>Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.</p>
<p><a class='sc' id='3'></a><a class='ms' id='p_22J_1169'></a><a class='msdiv' id='msdiv21'></a>“<span class='var' id='note667' title='anabhito (bj) | anabbhito (s2, s3) | anavhāto (pts1)'>Anavhito</span> tato <span class='var' id='note668' title='āga (bj)'>āgā</span>,<br>
<span class='var' id='note669' title='nānuññāto (s2, s3, mr)'>ananuññāto</span> ito gato;<br>
Yathāgato tathā gato,<br>
tattha kā paridevanā.</p>
<p><a class='sc' id='4'></a><a class='pts' id='pts3.166'></a><a class='ms' id='p_22J_1170'></a><a class='msdiv' id='msdiv22'></a>Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.</p>
<p><a class='sc' id='5'></a><a class='ms' id='p_22J_1171'></a><a class='msdiv' id='msdiv23'></a>“Sace rode <span class='var' id='note670' title='kīsā (s2, s3) | kisī (pts1)'>kisā</span> assaṃ,<br>
tassā me kiṃ phalaṃ siyā;<br>
Ñātimittasuhajjānaṃ,<br>
bhiyyo no aratī siyā.</p>
<p><a class='sc' id='6'></a><a class='ms' id='p_22J_1172'></a><a class='msdiv' id='msdiv24'></a>Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.</p>
<p><a class='sc' id='7'></a><a class='ms' id='p_22J_1173'></a><a class='msdiv' id='msdiv25'></a>“Yathāpi dārako candaṃ,<br>
gacchantamanurodati;<br>
Evaṃsampadamevetaṃ,<br>
yo petamanusocati.</p>
<p><a class='sc' id='8'></a><a class='ms' id='p_22J_1174'></a><a class='msdiv' id='msdiv26'></a>Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gati”.</p>
<p><a class='sc' id='9'></a><a class='pts' id='pts3.167'></a><a class='ms' id='p_22J_1175'></a><a class='msdiv' id='msdiv27'></a>“Yathāpi udakakumbho,<br>
bhinno appaṭisandhiyo;<br>
Evaṃsampadamevetaṃ,<br>
yo petamanusocati.</p>
<p><a class='sc' id='10'></a><a class='ms' id='p_22J_1176'></a><a class='msdiv' id='msdiv28'></a>Ḍayhamāno na jānāti,<br>
ñātīnaṃ paridevitaṃ;<br>
Tasmā etaṃ na socāmi,<br>
gato so tassa yā gatī”ti.</p>
</blockquote>
<p class='endsutta'><a class='sc' id='11'></a><a class='ms' id='p_22J_1177'></a>Uragajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
