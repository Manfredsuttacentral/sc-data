<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja341' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Cūḷakuṇālavagga</li>
</ul>
<h1>341. Kaṇḍarījātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.132'></a><a class='ms' id='p_22J_1091'></a><a class='msdiv' id='msdiv161'></a>Narānamārāmakarāsu nārisu,<br>
Anekacittāsu aniggahāsu ca;<br>
<span class='var' id='note612' title='sabba’ttanāpītikarāpi (bj, s2, s3)'>Sabbattha nāpītikarāpi</span> ce <span class='var' id='note613' title='siyuṃ (s2, s3)'>siyā</span>,<br>
Na vissase titthasamā hi nāriyo.</p>
<p><a class='sc' id='2'></a><a class='ms' id='p_22J_1092'></a><a class='msdiv' id='msdiv162'></a>“<span class='var' id='note614' title='yañca (s2, s3, mr)'>Yaṃ ve</span> disvā <span class='var' id='note615' title='kaṇḍari kinnarānaṃ (bj) | kinnarakinnarīnaṃ (s2, s3) | kinnarīkinnarānaṃ (mr)'>kaṇḍarīkinnarānaṃ</span>,<br>
Sabbitthiyo na ramanti agāre;<br>
Taṃ tādisaṃ maccaṃ cajitvā bhariyā,<br>
Aññaṃ disvā purisaṃ pīṭhasappiṃ”.</p>
<p><a class='sc' id='3'></a><a class='ms' id='p_22J_1093'></a><a class='msdiv' id='msdiv163'></a>“Bakassa ca <span class='var' id='note616' title='pāvārikassa (bj)'>bāvarikassa</span> rañño,<br>
Accantakāmānugatassa bhariyā;<br>
<span class='var' id='note617' title='accācarī (s2, s3) | anācari (mr)'>Avācarī</span> <span class='var' id='note618' title='baddhavasānugassa (bj, s2, s3) | pattavasānugatassa (mr)'>paṭṭhavasānugassa</span>,<br>
Kaṃ vāpi itthī nāticare tadaññaṃ”.</p>
<p><a class='sc' id='4'></a><a class='ms' id='p_22J_1094'></a><a class='msdiv' id='msdiv164'></a>“Piṅgiyānī sabbalokissarassa,<br>
Rañño piyā brahmadattassa bhariyā;<br>
Avācarī paṭṭhavasānugassa,<br>
Taṃ vāpi sā nājjhagā kāmakāminī”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_1095'></a><span class='var' id='note619' title='kinnarījātakaṃ (bj, mr) | kuṇḍalikajātakaṃ (s2, s3) | kaṇḍarijātakaṃ (pts1)'>Kaṇḍarījātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
