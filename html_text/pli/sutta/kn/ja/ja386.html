<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja386' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>386. Kharaputtajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.278'></a><a class='ms' id='p_22J_1406'></a><a class='msdiv' id='msdiv77'></a>“Saccaṃ kirevamāhaṃsu,<br>
<span class='var' id='note813' title='bhastaṃ (bj, pts1) | kalakaṃ (s2, s3) | garaṃ (mr)'>vastaṃ</span> bāloti paṇḍitā;<br>
Passa bālo rahokammaṃ,<br>
āvikubbaṃ na bujjhati”.</p>
<p><a class='sc' id='2'></a><a class='ms' id='p_22J_1407'></a><a class='msdiv' id='msdiv78'></a>“<span class='var' id='note814' title='tvaṃ nu kho (bj, s2, s3) | tvaṃ ca kho (pts1)'>Tvaṃ khopi</span> samma bālosi,<br>
kharaputta vijānahi;<br>
<span class='var' id='note815' title='rajjuyāhi (s2, s3) | rajjuyāsi (pts1)'>Rajjuyā hi</span> parikkhitto,<br>
vaṅkoṭṭho ohitomukho.</p>
<p><a class='sc' id='3'></a><a class='ms' id='p_22J_1408'></a><a class='msdiv' id='msdiv79'></a><span class='var' id='note816' title='ayampi samma te bālo (mr)'>Aparampi samma te bālyaṃ</span>,<br>
yo mutto na palāyasi;<br>
So ca bālataro samma,<br>
yaṃ tvaṃ vahasi senakaṃ”.</p>
<p><a class='sc' id='4'></a><a class='pts' id='pts3.279'></a><a class='ms' id='p_22J_1409'></a><a class='msdiv' id='msdiv80'></a>“Yannu samma ahaṃ bālo,<br>
ajarāja vijānahi;<br>
Atha kena senako bālo,<br>
taṃ me akkhāhi pucchito”.</p>
<p><a class='sc' id='5'></a><a class='ms' id='p_22J_1410'></a><a class='msdiv' id='msdiv81'></a>“Uttamatthaṃ labhitvāna,<br>
<span class='var' id='note817' title='bhariyā yo padassati (pts1) | bhariyā na bhavissati (mr)'>bhariyāya yo padassati</span>;<br>
Tena jahissatattānaṃ,<br>
sā cevassa na hessati”.</p>
<p><a class='sc' id='6'></a><a class='pts' id='pts3.280'></a><a class='ms' id='p_22J_1411'></a><a class='msdiv' id='msdiv82'></a>“<span class='var' id='note818' title='na piyammeti (s2, s3) | na piyameti (mr) | na piyamedanti (katthaci)'>Na ve piyammeti</span> janinda tādiso,<br>
Attaṃ niraṃkatvā piyāni <span class='var' id='note819' title='sevaye (?)'>sevati</span>;<br>
Attāva seyyo paramā ca seyyo,<br>
Labbhā piyā ocitatthena pacchā”ti.</p>
</blockquote>
<p class='endsutta'><a class='sc' id='7'></a><a class='ms' id='p_22J_1412'></a><span class='var' id='note820' title='khuraputtajātakaṃ (s2, s3)'>Kharaputtajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
