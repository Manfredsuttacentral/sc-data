<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja307' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kāliṅgavagga</li>
</ul>
<h1>307. Palāsajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.24'></a><a class='ms' id='p_22J_913'></a><a class='msdiv' id='msdiv25'></a>“Acetanaṃ brāhmaṇa assuṇantaṃ,<br>
Jāno ajānantamimaṃ palāsaṃ;<br>
Āraddhaviriyo dhuvaṃ appamatto,<br>
Sukhaseyyaṃ pucchasi kissa hetu”.</p>
<p><a class='sc' id='2'></a><a class='ms' id='p_22J_914'></a><a class='msdiv' id='msdiv26'></a>“Dūre suto ceva brahā ca rukkho,<br>
Dese ṭhito bhūtanivāsarūpo;<br>
Tasmā namassāmi imaṃ palāsaṃ,<br>
Ye cettha bhūtā <span class='var' id='note502' title='te ca (bj, pts1)'>te</span> dhanassa hetu”.</p>
<p><a class='sc' id='3'></a><a class='ms' id='p_22J_915'></a><a class='msdiv' id='msdiv27'></a>“So te karissāmi yathānubhāvaṃ,<br>
Kataññutaṃ brāhmaṇa pekkhamāno;<br>
Kathañhi āgamma sataṃ sakāse,<br>
Moghāni te assu pariphanditāni.</p>
<p><a class='sc' id='4'></a><a class='ms' id='p_22J_916'></a><a class='msdiv' id='msdiv28'></a>Yo tindukarukkhassa <span class='var' id='note503' title='puro (mr)'>paro</span> <span class='var' id='note504' title='pilakkhu (bj, pts1) | milakkhu (mr)'>pilakkho</span>,<br>
Parivārito pubbayañño uḷāro;<br>
Tassesa mūlasmiṃ nidhi nikhāto,<br>
Adāyādo gaccha taṃ uddharāhī”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_917'></a>Palāsajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
