<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja301' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kāliṅgavagga</li>
</ul>
<h1>301. Cūḷakāliṅgajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.3'></a><a class='ms' id='p_22J_883'></a><a class='msdiv' id='msdiv1'></a>“<span class='var' id='note480' title='vivaratha imāsaṃ (bj, s2, s3, pts1)'>Vivarathimāsaṃ</span> dvāraṃ,<br>
<span class='var' id='note481' title='pavisituṃ mayā (bj, mr) | nagarantaṃ pavīsituṃ (s2, s3)'>Nagaraṃ pavisantu</span> aruṇarājassa;<br>
Sīhena susiṭṭhena,<br>
<span class='var' id='note482' title='surakkhitaṃ (pts1) | susiṭṭhena (mr)'>Surakkhitaṃ</span> nandisenena”.</p>
<p><a class='sc' id='2'></a><a class='pts' id='pts3.6'></a><a class='ms' id='p_22J_884'></a><a class='msdiv' id='msdiv2'></a>“Jayo kaliṅgānamasayhasāhinaṃ,<br>
Parājayo <span class='var' id='note483' title='ajayo (s2, s3) | anvito (mr)'>anayo</span> assakānaṃ;<br>
Icceva te bhāsitaṃ brahmacāri,<br>
Na ujjubhūtā vitathaṃ bhaṇanti”.</p>
<p><a class='sc' id='3'></a><a class='ms' id='p_22J_885'></a><a class='msdiv' id='msdiv3'></a>“Devā musāvādamupātivattā,<br>
Saccaṃ <span class='var' id='note484' title='tathaṃ paramaṃ karaṃ nu (s2, s3) | tathaṃ pemakaraṃ nu (mr)'>dhanaṃ paramaṃ tesu</span> sakka;<br>
Taṃ te musā bhāsitaṃ devarāja,<br>
Kiṃ vā paṭicca maghavā mahinda”.</p>
<p><a class='sc' id='4'></a><a class='ms' id='p_22J_886'></a><a class='msdiv' id='msdiv4'></a>“Nanu te sutaṃ brāhmaṇa bhaññamāne,<br>
Devā na issanti purisaparakkamassa;<br>
Damo samādhi manaso <span class='var' id='note485' title='adejjho (bj, pts1) | abhijjo (mr)'>abhejjo</span>,<br>
Abyaggatā <span class='var' id='note486' title='nikkhamanañca (bj)'>nikkamanañca</span> kāle;<br>
Daḷhañca viriyaṃ purisaparakkamo ca,<br>
Teneva āsi vijayo assakānan”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_887'></a><span class='var' id='note487' title='cullakaliṅgajātakaṃ (bj) | cullakāliṅgajātakaṃ (s2, s3, pts1)'>Cūḷakāliṅgajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
