<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja360' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>360. Suyonandījātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.189'></a><a class='ms' id='p_22J_1209'></a><a class='msdiv' id='msdiv55'></a>“Vāti gandho timirānaṃ,<br>
kusamuddo <span class='var' id='note690' title='va (s2, s3, pts1)'>ca</span> ghosavā;<br>
Dūre ito <span class='var' id='note691' title='ito hi susandhī (bj, s2, s3) | itopi sussondī (pts1)'>suyonandī</span>,<br>
tamba kāmā tudanti maṃ”.</p>
<p><a class='sc' id='2'></a><a class='ms' id='p_22J_1210'></a><a class='msdiv' id='msdiv56'></a>“Kathaṃ samuddamatari,<br>
Kathaṃ addakkhi <span class='var' id='note692' title='serumaṃ (bj, s2, s3, pts1)'>sedumaṃ</span>;<br>
Kathaṃ tassā ca tuyhañca,<br>
Ahu <span class='var' id='note693' title='aggasamāgamo (s2, s3)'>saggasamāgamo</span>”.</p>
<p><a class='sc' id='3'></a><a class='pts' id='pts3.190'></a><a class='ms' id='p_22J_1211'></a><a class='msdiv' id='msdiv57'></a>“<span class='var' id='note694' title='bharukacchā (bj, s2, s3) | bharukaccha (pts1)'>Kurukacchā</span> payātānaṃ,<br>
vāṇijānaṃ dhanesinaṃ;<br>
<span class='var' id='note695' title='makarehambhidā (bj) | maṅkarehi bhidā (s2, s3) | makarehi bhinnā (pts1)'>Makarehi abhidā</span> nāvā,<br>
phalakenāhamaplaviṃ.</p>
<p><a class='sc' id='4'></a><a class='ms' id='p_22J_1212'></a><a class='msdiv' id='msdiv58'></a>Sā maṃ saṇhena mudunā,<br>
niccaṃ candanagandhinī;<br>
<span class='var' id='note696' title='aṅkena (bj, pts1, mr)'>Aṅgena</span> uddharī bhaddā,<br>
mātā puttaṃva orasaṃ.</p>
<p><a class='sc' id='5'></a><a class='ms' id='p_22J_1213'></a><a class='msdiv' id='msdiv59'></a>Sā maṃ annena pānena,<br>
vatthena sayanena ca;<br>
Attanāpi ca mandakkhī,<br>
evaṃ tamba vijānahī”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1214'></a><span class='var' id='note697' title='susandhijātakaṃ (bj) | susandhījātakaṃ (s2, s3) | sussondijātakaṃ (pts1)'>Suyonandījātakaṃ</span> dasamaṃ.<br>
Maṇikuṇḍalavaggo paṭhamo.</p>
<p class='uddana-intro'><a class='sc' id='7'></a><a class='ms' id='p_22J_1215'></a>Tassuddānaṃ</p>
<blockquote class='uddanagatha'>
<p><a class='sc' id='8'></a><a class='ms' id='p_22J_1216'></a>Atha jinavaro haritaṃ tiṇako,<br>
Atha bhinnaplavo uragova ghaṭo;<br>
Dariyā puna kuñjara bhūnahatā,<br>
Migamuttamasaggavarena dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
