<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja364' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Vaṇṇārohavagga</li>
</ul>
<h1>364. Khajjopanakajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.197'></a><a class='ms' id='p_22J_1235'></a><a class='msdiv' id='msdiv75'></a>“Ko nu santamhi pajjote,<br>
aggipariyesanaṃ caraṃ;<br>
Addakkhi <span class='var' id='note701' title='rattiṃ (bj, s2, s3)'>ratti</span> khajjotaṃ,<br>
jātavedaṃ amaññatha.</p>
<p><a class='sc' id='2'></a><a class='ms' id='p_22J_1236'></a><a class='msdiv' id='msdiv76'></a>Svassa gomayacuṇṇāni,<br>
abhimatthaṃ tiṇāni ca;<br>
Viparītāya saññāya,<br>
nāsakkhi pajjaletave.</p>
<p><a class='sc' id='3'></a><a class='ms' id='p_22J_1237'></a><a class='msdiv' id='msdiv77'></a>Evampi anupāyena,<br>
atthaṃ na labhate <span class='var' id='note702' title='mago (bj) | mūgo (s2, s3)'>migo</span>;<br>
Visāṇato gavaṃ dohaṃ,<br>
yattha khīraṃ na vindati.</p>
<p><a class='sc' id='4'></a><a class='ms' id='p_22J_1238'></a><a class='msdiv' id='msdiv78'></a>Vividhehi upāyehi,<br>
atthaṃ papponti māṇavā;<br>
Niggahena amittānaṃ,<br>
mittānaṃ paggahena ca.</p>
<p><a class='sc' id='5'></a><a class='ms' id='p_22J_1239'></a><a class='msdiv' id='msdiv79'></a><span class='var' id='note703' title='seṇimokkho palābhena (bj) | senīmokkhūpalābhena (s2, s3)'>Senāmokkhapalābhena</span>,<br>
vallabhānaṃ nayena ca;<br>
Jagatiṃ jagatipālā,<br>
āvasanti vasundharan”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1240'></a><span class='var' id='note704' title='khajjopaṇakapañho (bj)'>Khajjopanakajātakaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
