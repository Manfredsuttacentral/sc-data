<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja309' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kāliṅgavagga</li>
</ul>
<h1>309. Chavakajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.28'></a><a class='ms' id='p_22J_923'></a><a class='msdiv' id='msdiv33'></a>“Sabbamidaṃ <span class='var' id='note507' title='carimavataṃ (bj, pts1) | ca marikataṃ (s2, s3)'>carimaṃ kataṃ</span>,<br>
Ubho dhammaṃ na passare;<br>
Ubho pakatiyā cutā,<br>
Yo cāyaṃ <span class='var' id='note509' title='sajjhāpayati (bj, pts1) | mantajjhāyati (si) | mante jhāpeti (s2, s3)'>mantejjhāpeti</span>;<br>
Yo ca mantaṃ adhīyati”.</p>
<p><a class='sc' id='2'></a><a class='ms' id='p_22J_924'></a><a class='msdiv' id='msdiv34'></a>“Sālīnaṃ odanaṃ bhuñje,<br>
suciṃ maṃsūpasecanaṃ;<br>
Tasmā etaṃ na sevāmi,<br>
dhammaṃ isīhi sevitaṃ”.</p>
<p><a class='sc' id='3'></a><a class='ms' id='p_22J_925'></a><a class='msdiv' id='msdiv35'></a>“Paribbaja <span class='var' id='note510' title='mahābrahme (mr)'>mahā loko</span>,<br>
pacantaññepi pāṇino;<br>
Mā taṃ adhammo ācarito,<br>
asmā kumbhamivābhidā.</p>
<p><a class='sc' id='4'></a><a class='ms' id='p_22J_926'></a><a class='msdiv' id='msdiv36'></a>Dhiratthu taṃ yasalābhaṃ,<br>
dhanalābhañca brāhmaṇa;<br>
Yā vutti vinipātena,<br>
adhammacaraṇena vā”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_927'></a><span class='var' id='note511' title='chavajātakaṃ (s2, s3)'>Chavakajātakaṃ</span> navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
