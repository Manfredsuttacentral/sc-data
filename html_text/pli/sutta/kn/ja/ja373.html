<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja373' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Aḍḍhavagga</li>
</ul>
<h1>373. Mūsikajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.217'></a><a class='ms' id='p_22J_1292'></a><a class='msdiv' id='msdiv123'></a>“Kuhiṃ gatā kattha gatā,<br>
iti lālappatī jano;<br>
Ahameveko jānāmi,<br>
udapāne mūsikā hatā.</p>
<p><a class='sc' id='2'></a><a class='ms' id='p_22J_1293'></a><a class='msdiv' id='msdiv124'></a><span class='var' id='note738' title='yathetaṃ (bj, pts1) | yavetaṃ (mr) | yametaṃ (katthaci)'>Yañcetaṃ</span> iti cīti ca,<br>
gadrabhova nivattasi;<br>
Udapāne mūsikaṃ hantvā,<br>
yavaṃ bhakkhetumicchasi.</p>
<p><a class='sc' id='3'></a><a class='ms' id='p_22J_1294'></a><a class='msdiv' id='msdiv125'></a>Daharo cāsi dummedha,<br>
<span class='var' id='note739' title='paṭhamuppattito (si, pts1)'>paṭhamuppattiko</span> susu;<br>
<span class='var' id='note740' title='dīghametaṃ (bj, pts1)'>Dīghañcetaṃ</span> <span class='var' id='note741' title='samāpajja (s2, s3, mr)'>samāsajja</span>,<br>
na te dassāmi jīvitaṃ.</p>
<p><a class='sc' id='4'></a><a class='ms' id='p_22J_1295'></a><a class='msdiv' id='msdiv126'></a>Nāntalikkhabhavanena,<br>
<span class='var' id='note742' title='nāṅgaputtasirena (bj, s2, s3) | naṅgaputtasirena (pts1)'>nāṅgaputtapinena</span> vā;<br>
Puttena hi patthayito,<br>
silokehi pamocito.</p>
<p><a class='sc' id='5'></a><a class='ms' id='p_22J_1296'></a><a class='msdiv' id='msdiv127'></a>Sabbaṃ sutamadhīyetha,<br>
hīnamukkaṭṭhamajjhimaṃ;<br>
Sabbassa atthaṃ jāneyya,<br>
na ca sabbaṃ payojaye;<br>
Hoti tādisako kālo,<br>
yattha atthāvahaṃ sutan”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1297'></a>Mūsikajātakaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
