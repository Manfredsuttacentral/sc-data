<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja355' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>355. Ghaṭajātaka</h1>
</header>
<blockquote class='gatha'>
<p><a class='sc' id='1'></a><a class='ms' id='p_22J_1178'></a><a class='msdiv' id='msdiv29'></a>“Aññe socanti rodanti,<br>
aññe assumukhā janā;<br>
Pasannamukhavaṇṇosi,<br>
kasmā <span class='var' id='note671' title='ghata (bj, pts1)'>ghaṭa</span> na socasi”.</p>
<p><a class='sc' id='2'></a><a class='ms' id='p_22J_1179'></a><a class='msdiv' id='msdiv30'></a>“Nābbhatītaharo soko,<br>
nānāgatasukhāvaho;<br>
Tasmā <span class='var' id='note672' title='vaṃka (si, pts1)'>dhaṅka</span> na socāmi,<br>
<span class='var' id='note673' title='soko dutīyatā (bj) | soke dutiyyatā (pts1) | soko dutīyakā (mr)'>natthi soke dutīyatā</span>.</p>
<p><a class='sc' id='3'></a><a class='ms' id='p_22J_1180'></a><a class='msdiv' id='msdiv31'></a>Socaṃ paṇḍu kiso hoti,<br>
bhattañcassa na ruccati;<br>
Amittā sumanā honti,<br>
sallaviddhassa ruppato.</p>
<p><a class='sc' id='4'></a><a class='ms' id='p_22J_1181'></a><a class='msdiv' id='msdiv32'></a>Gāme vā yadi vāraññe,<br>
ninne vā yadi vā thale;<br>
Ṭhitaṃ maṃ nāgamissati,<br>
evaṃ diṭṭhapado ahaṃ.</p>
<p><a class='sc' id='5'></a><a class='ms' id='p_22J_1182'></a><a class='msdiv' id='msdiv33'></a>Yassattā nālamekova,<br>
sabbakāmarasāharo;<br>
Sabbāpi pathavī tassa,<br>
na sukhaṃ āvahissatī”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1183'></a><span class='var' id='note674' title='ghatajātakaṃ (bj, pts1) | dhaṅkajātakaṃ (s2, s3)'>Ghaṭajātakaṃ</span> pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
