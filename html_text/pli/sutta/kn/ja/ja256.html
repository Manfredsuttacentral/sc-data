<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja256' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Saṅkappavagga</li>
</ul>
<h1>256. Jarūdapānajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.296'></a><a class='ms' id='p_22J_690'></a><a class='msdiv' id='msdiv16'></a>“Jarūdapānaṃ khaṇamānā,<br>
vāṇijā udakatthikā;<br>
<span class='var' id='note359' title='ajjhagaṃsu ayolohaṃ (bj, s2, pts1) | ajjhaggaṃsu ayolahaṃ (s3)'>Ajjhagamuṃ ayasaṃ lohaṃ</span>,<br>
tipusīsañca vāṇijā;<br>
Rajataṃ jātarūpañca,<br>
muttā veḷuriyā bahū.</p>
<p><a class='sc' id='2'></a><a class='ms' id='p_22J_691'></a><a class='msdiv' id='msdiv17'></a>Te ca tena asantuṭṭhā,<br>
bhiyyo bhiyyo akhāṇisuṃ;<br>
Te <span class='var' id='note360' title='tatthāsiviso (bj) | tatthapāsīviso (s2, s3) | tattha āsīviso (mr)'>tatthāsīviso</span> ghoro,<br>
tejassī tejasā hani.</p>
<p><a class='sc' id='3'></a><a class='ms' id='p_22J_692'></a><a class='msdiv' id='msdiv18'></a>Tasmā khaṇe nātikhaṇe,<br>
<span class='var' id='note361' title='atikkhātam (s2, s3) | atikhaṇaṃ (mr)'>Atikhātaṃ</span> hi pāpakaṃ;<br>
<span class='var' id='note362' title='khaṇanena (s2, s3) | khaṇena ca (mr)'>Khātena ca</span> dhanaṃ laddhaṃ,<br>
<span class='var' id='note363' title='atikhaṇena (mr)'>Atikhātena</span> nāsitan”ti.</p>
</blockquote>
<p class='endsutta'><a class='sc' id='4'></a><a class='ms' id='p_22J_693'></a><span class='var' id='note364' title='jarudapānajātakaṃ (pts1)'>Jarūdapānajātakaṃ</span> chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
