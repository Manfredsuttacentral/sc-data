<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja423' lang='pli'>
<header>
<ul>
<li class='division'>Jātaka</li>
<li>Aṭṭhakanipāta</li>
<li>Kaccānivagga</li>
</ul>
<h1>423. Indriyajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.464'></a><a class='ms' id='p_22J_1738'></a><a class='msdiv' id='msdiv60'></a>“Yo indriyānaṃ kāmena,<br>
vasaṃ nārada gacchati;<br>
So pariccajjubho loke,<br>
<span class='var' id='note1009' title='jīvantopi visussati (s2, s3) | jīvareva visussati (pts1) | jīvanto vāpi sussati (mr)'>jīvantova visussati</span>.</p>
<p><a class='sc' id='2'></a><a class='ms' id='p_22J_1739'></a><a class='msdiv' id='msdiv61'></a>Sukhassānantaraṃ dukkhaṃ,<br>
dukkhassānantaraṃ sukhaṃ;<br>
<span class='var' id='note1010' title='sopi (s2, s3, pts1, mr)'>Sosi</span> patto <span class='var' id='note1011' title='sukha (s2, s3) | sukhaṃ (mr)'>sukhā</span> dukkhaṃ,<br>
pāṭikaṅkha varaṃ sukhaṃ.</p>
<p><a class='sc' id='3'></a><a class='ms' id='p_22J_1740'></a><a class='msdiv' id='msdiv62'></a>Kicchakāle kicchasaho,<br>
yo kicchaṃ nātivattati;<br>
Sa kicchantaṃ sukhaṃ dhīro,<br>
yogaṃ samadhigacchati.</p>
<p><a class='sc' id='4'></a><a class='pts' id='pts3.466'></a><a class='ms' id='p_22J_1741'></a><a class='msdiv' id='msdiv63'></a>Na heva kāmāna kāmā,<br>
nānatthā nātthakāraṇā;<br>
Na katañca niraṅkatvā,<br>
dhammā cavitumarahasi”.</p>
<p><a class='sc' id='5'></a><a class='ms' id='p_22J_1742'></a><a class='msdiv' id='msdiv64'></a>“Dakkhaṃ <span class='var' id='note1012' title='gahapatiṃ (bj) | gahapataṃ (s2, s3, pts1) | gahavataṃ (?)'>gahapatī</span> sādhu,<br>
saṃvibhajjañca bhojanaṃ;<br>
Ahāso atthalābhesu,<br>
atthabyāpatti abyatho”.</p>
<p><a class='sc' id='6'></a><a class='ms' id='p_22J_1743'></a><a class='msdiv' id='msdiv65'></a>“<span class='var' id='note1013' title='ettāva tesaṃ (bj) | ettāvatā te (pts1)'>Ettāvatetaṃ</span> paṇḍiccaṃ,<br>
<span class='var' id='note1014' title='asito (bj, s2, s3, pts1)'>api so</span> <span class='var' id='note1015' title='devalo (bj, pts1)'>devilo</span> bravi;<br>
Na yito kiñci pāpiyo,<br>
yo indriyānaṃ vasaṃ vaje”.</p>
<p><a class='sc' id='7'></a><a class='pts' id='pts3.468'></a><a class='ms' id='p_22J_1744'></a><a class='msdiv' id='msdiv66'></a>“Amittānaṃva hatthatthaṃ,<br>
sivi pappoti māmiva;<br>
Kammaṃ vijjañca dakkheyyaṃ,<br>
vivāhaṃ sīlamaddavaṃ;<br>
Ete ca yase hāpetvā,<br>
nibbatto sehi kammehi.</p>
<p><a class='sc' id='8'></a><a class='ms' id='p_22J_1745'></a><a class='msdiv' id='msdiv67'></a>Sohaṃ sahassajīnova,<br>
abandhu aparāyaṇo;<br>
Ariyadhammā apakkanto,<br>
yathā peto tathevahaṃ.</p>
<p><a class='sc' id='9'></a><a class='ms' id='p_22J_1746'></a><a class='msdiv' id='msdiv68'></a>Sukhakāme dukkhāpetvā,<br>
āpannosmi padaṃ imaṃ;<br>
So sukhaṃ nādhigacchāmi,<br>
<span class='var' id='note1016' title='cito (bj, pts1)'>ṭhito</span> bhāṇumatāmivā”ti.</p>
</blockquote>
<p class='endsutta'><a class='sc' id='10'></a><a class='ms' id='p_22J_1747'></a>Indriyajātakaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
