<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja311' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Pucimandavagga</li>
</ul>
<h1>311. Pucimandajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.34'></a><a class='ms' id='p_22J_935'></a><a class='msdiv' id='msdiv41'></a>“Uṭṭhehi cora kiṃ sesi,<br>
ko attho <span class='var' id='note516' title='supinena (bj, pts1, mr)'>supanena</span> te;<br>
Mā taṃ <span class='var' id='note517' title='gahesu (s2, s3) | gaṇheyyuṃ (mr)'>gahesuṃ</span> rājāno,<br>
gāme kibbisakārakaṃ”.</p>
<p><a class='sc' id='2'></a><a class='ms' id='p_22J_936'></a><a class='msdiv' id='msdiv42'></a>“<span class='var' id='note518' title='nanu (s2, s3)'>Yannu</span> coraṃ gahessanti,<br>
gāme kibbisakārakaṃ;<br>
Kiṃ tattha pucimandassa,<br>
vane jātassa tiṭṭhato”.</p>
<p><a class='sc' id='3'></a><a class='ms' id='p_22J_937'></a><a class='msdiv' id='msdiv43'></a>“Na tvaṃ assattha jānāsi,<br>
mama corassa cantaraṃ;<br>
Coraṃ gahetvā rājāno,<br>
gāme kibbisakārakaṃ;<br>
<span class='var' id='note519' title='accenti (s2, s3)'>Appenti</span> nimbasūlasmiṃ,<br>
tasmiṃ me saṅkate mano”.</p>
<p><a class='sc' id='4'></a><a class='ms' id='p_22J_938'></a><a class='msdiv' id='msdiv44'></a>“Saṅkeyya saṅkitabbāni,<br>
rakkheyyānāgataṃ bhayaṃ;<br>
Anāgatabhayā dhīro,<br>
ubho loke avekkhatī”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_939'></a>Pucimandajātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
