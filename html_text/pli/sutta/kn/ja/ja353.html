<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja353' lang='pli'>
<header>
<ul>
<li class='division'>Jātaka</li>
<li>Pañcakanipāta</li>
<li>Maṇikuṇḍalavagga</li>
</ul>
<h1>353. Venasākhajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.158'></a><a class='ms' id='p_22J_1161'></a><a class='msdiv' id='msdiv14'></a>“Nayidaṃ niccaṃ bhavitabbaṃ brahmadatta,<br>
Khemaṃ subhikkhaṃ sukhatā ca kāye;<br>
Atthaccaye mā ahu sampamūḷho,<br>
Bhinnaplavo sāgarasseva majjhe.</p>
<p><a class='sc' id='2'></a><a class='ms' id='p_22J_1162'></a><a class='msdiv' id='msdiv15'></a>Yāni karoti puriso,<br>
tāni attani passati;<br>
Kalyāṇakārī kalyāṇaṃ,<br>
pāpakārī ca pāpakaṃ;<br>
Yādisaṃ vapate bījaṃ,<br>
tādisaṃ harate phalaṃ”.</p>
<p><a class='sc' id='3'></a><a class='pts' id='pts3.160'></a><a class='ms' id='p_22J_1163'></a><a class='msdiv' id='msdiv16'></a>“Idaṃ tadācariyavaco,<br>
pārāsariyo yadabravi;<br>
Mā <span class='var' id='note660' title='māssu (bj, s2, s3, pts1)'>su</span> tvaṃ akari pāpaṃ,<br>
yaṃ tvaṃ pacchā kataṃ tape.</p>
<p><a class='sc' id='4'></a><a class='ms' id='p_22J_1164'></a><a class='msdiv' id='msdiv17'></a>Ayameva so <span class='var' id='note661' title='so piṅgiyo (s2, s3) | sopi bhiyyo (mr)'>piṅgiya</span> <span class='var' id='note662' title='dhonasākho (bj, pts1)'>venasākho</span>,<br>
Yamhi ghātayiṃ khattiyānaṃ sahassaṃ;<br>
Alaṅkate candanasārānulitte,<br>
Tameva dukkhaṃ paccāgataṃ mamaṃ.</p>
<p><a class='sc' id='5'></a><a class='pts' id='pts3.161'></a><a class='ms' id='p_22J_1165'></a><a class='msdiv' id='msdiv18'></a>Sāmā <span class='var' id='note663' title='sāmāpi (bj, s2, s3)'>ca</span> kho <span class='var' id='note664' title='... gattī (bj, s2, s3, pts1, mr)'>candanalittagattā</span>,<br>
Laṭṭhīva sobhañjanakassa uggatā;<br>
<span class='var' id='note665' title='adisvāva (bj)'>Adisvā</span> kālaṃ karissāmi ubbariṃ,<br>
Taṃ me ito dukkhataraṃ bhavissatī”ti.</p>
</blockquote>
<p class='endsutta'><a class='sc' id='6'></a><a class='ms' id='p_22J_1166'></a><span class='var' id='note666' title='dhonasākhajātakaṃ (si, pts1)'>Venasākhajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
