<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja300' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Kumbhavagga</li>
</ul>
<h1>300. Vakajātaka</h1>
</header>
<blockquote class='gatha'>
<p><a class='sc' id='1'></a><a class='ms' id='p_22J_874'></a><a class='msdiv' id='msdiv148'></a>“<span class='var' id='note478' title='parapāṇaghāte (s2, s3) | parapāṇarocaṃ (mr)'>Parapāṇarodhā</span> jīvanto,<br>
maṃsalohitabhojano;<br>
Vako vataṃ samādāya,<br>
upapajji uposathaṃ.</p>
<p><a class='sc' id='2'></a><a class='ms' id='p_22J_875'></a><a class='msdiv' id='msdiv149'></a>Tassa sakko vataññāya,<br>
ajarūpenupāgami;<br>
Vītatapo ajjhappatto,<br>
bhañji lohitapo tapaṃ.</p>
<p><a class='sc' id='3'></a><a class='pts' id='pts2.451'></a><a class='ms' id='p_22J_876'></a><a class='msdiv' id='msdiv150'></a>Evameva idhekacce,<br>
Samādānamhi dubbalā;<br>
Lahuṃ karonti attānaṃ,<br>
Vakova ajakāraṇā”ti. (501)</p>
</blockquote>
<p class='endsutta'><a class='sc' id='4'></a><a class='ms' id='p_22J_877'></a><span class='var' id='note479' title='bakajātakaṃ (s2, s3)'>Vakajātakaṃ</span> dasamaṃ.<br>
Kumbhavaggo pañcamo.</p>
<p class='uddana-intro'><a class='sc' id='5'></a><a class='ms' id='p_22J_878'></a>Tassuddānaṃ</p>
<blockquote class='uddanagatha'>
<p><a class='sc' id='6'></a><a class='ms' id='p_22J_879'></a>Varakumbha supattasirivhayano,<br>
Sucisammata bindusaro cusabho;<br>
Saritaṃpati caṇḍi jarākapinā,<br>
Atha makkaṭiyā vakakena dasāti.</p>
</blockquote>
<p class='uddana-intro'><a class='sc' id='7'></a><a class='ms' id='p_22J_880'></a>Atha vagguddānaṃ</p>
<blockquote class='uddanagatha'>
<p><a class='sc' id='8'></a><a class='ms' id='p_22J_881'></a>Saṅkappo padumo ceva,<br>
Udapānena tatiyaṃ;<br>
Abbhantaraṃ ghaṭabhedaṃ,<br>
Tikanipātamhilaṅkatanti.</p>
</blockquote>
<p class='endsection'><a class='sc' id='9'></a><a class='ms' id='p_22J_882'></a>Tikanipātaṃ niṭṭhitaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
