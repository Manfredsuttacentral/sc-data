<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja396' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Kukkuvagga</li>
</ul>
<h1>396. Kukkujātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.318'></a><a class='ms' id='p_22J_1485'></a><a class='msdiv' id='msdiv1'></a>“Diyaḍḍhakukkū udayena kaṇṇikā,<br>
Vidatthiyo aṭṭha parikkhipanti naṃ;<br>
Sā <span class='var' id='note864' title='sasiṃsapā (bj, pts1) | sā sīsapā (s2, s3) | yā siṃsapā (si -nissya)'>siṃsapā</span> sāramayā apheggukā,<br>
Kuhiṃ ṭhitā <span class='var' id='note865' title='uparito (bj, s2, s3, pts1)'>upparito</span> na dhaṃsati”.</p>
<p><a class='sc' id='2'></a><a class='ms' id='p_22J_1486'></a><a class='msdiv' id='msdiv2'></a>“Yā tiṃsati sāramayā anujjukā,<br>
<span class='var' id='note866' title='pakiriyā (mr)'>Parikiriya</span> gopānasiyo <span class='var' id='note867' title='samaṭṭhitā (bj, s2, s3)'>samaṃ ṭhitā</span>;<br>
<span class='var' id='note868' title='tā saṅgahitā balasā ca pīḷitā (bj) | tāhi susaṅgahitā balasā ca pīḷitā (s2, s3) | tāhi saṅgahītā balasā papīḷitā (pts1)'>Tāhi susaṅgahitā balasā pīḷitā</span>,<br>
Samaṃ ṭhitā upparito na dhaṃsati.</p>
<p><a class='sc' id='3'></a><a class='ms' id='p_22J_1487'></a><a class='msdiv' id='msdiv3'></a>Evampi mittehi daḷhehi paṇḍito,<br>
Abhejjarūpehi sucīhi mantibhi;<br>
Susaṅgahīto siriyā na dhaṃsati,<br>
Gopānasī bhāravahāva kaṇṇikā.</p>
<p><a class='sc' id='4'></a><a class='pts' id='pts3.319'></a><a class='ms' id='p_22J_1488'></a><a class='msdiv' id='msdiv4'></a>Kharattacaṃ bellaṃ yathāpi satthavā,<br>
Anāmasantopi karoti tittakaṃ;<br>
Samāharaṃ sāduṃ karoti patthiva,<br>
Asāduṃ kayirā <span class='var' id='note869' title='tanuvaṭṭamuddharaṃ (bj, pts1)'>tanubandhamuddharaṃ</span>.</p>
<p><a class='sc' id='5'></a><a class='ms' id='p_22J_1489'></a><a class='msdiv' id='msdiv5'></a>Evampi gāmanigamesu paṇḍito,<br>
Asāhasaṃ rājadhanāni saṃgharaṃ;<br>
Dhammānuvattī paṭipajjamāno,<br>
Sa phāti kayirā aviheṭhayaṃ paraṃ.</p>
<p><a class='sc' id='6'></a><a class='pts' id='pts3.320'></a><a class='ms' id='p_22J_1490'></a><a class='msdiv' id='msdiv6'></a>Odātamūlaṃ sucivārisambhavaṃ,<br>
Jātaṃ yathā pokkharaṇīsu ambujaṃ;<br>
Padumaṃ yathā agginikāsiphālimaṃ,<br>
Na kaddamo na rajo na vāri limpati.</p>
<p><a class='sc' id='7'></a><a class='ms' id='p_22J_1491'></a><a class='msdiv' id='msdiv7'></a>Evampi vohārasuciṃ asāhasaṃ,<br>
Visuddhakammantamapetapāpakaṃ;<br>
Na limpati kammakilesa tādiso,<br>
Jātaṃ yathā pokkharaṇīsu ambujan”ti.</p>
</blockquote>
<p class='endsutta'><a class='sc' id='8'></a><a class='ms' id='p_22J_1492'></a>Kukkujātakaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
