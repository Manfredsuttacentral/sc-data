<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja283' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Abbhantaravagga</li>
</ul>
<h1>283. Vaḍḍhakīsūkarajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.407'></a><a class='ms' id='p_22J_804'></a><a class='msdiv' id='msdiv97'></a>“Varaṃ varaṃ tvaṃ nihanaṃ pure cari,<br>
Asmiṃ padese abhibhuyya sūkare;<br>
So dāni eko byapagamma jhāyasi,<br>
Balaṃ nu te byaggha na cajja vijjati”.</p>
<p><a class='sc' id='2'></a><a class='ms' id='p_22J_805'></a><a class='msdiv' id='msdiv98'></a>“Ime <span class='var' id='note436' title='imassutā (s2, s3, mr)'>sudaṃ</span> yanti disodisaṃ pure,<br>
Bhayaṭṭitā leṇagavesino puthū;<br>
Te dāni saṅgamma vasanti ekato,<br>
Yatthaṭṭhitā <span class='var' id='note437' title='duppasahajjime (s2, s3)'>duppasahajjame</span> mayā”.</p>
<p><a class='sc' id='3'></a><a class='pts' id='pts2.409'></a><a class='ms' id='p_22J_806'></a><a class='msdiv' id='msdiv99'></a>“Namatthu saṃghāna samāgatānaṃ,<br>
Disvā sayaṃ sakhya vadāmi abbhutaṃ;<br>
Byagghaṃ migā yattha jiniṃsu dāṭhino,<br>
Sāmaggiyā dāṭhabalesu muccare”ti.</p>
</blockquote>
<p class='endsutta'><a class='sc' id='4'></a><a class='ms' id='p_22J_807'></a><span class='var' id='note438' title='vaḍḍhakisūkarajātakaṃ (pts1)'>Vaḍḍhakīsūkarajātakaṃ</span> tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
