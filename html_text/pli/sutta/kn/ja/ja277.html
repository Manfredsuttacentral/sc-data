<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja277' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Udapānavagga</li>
</ul>
<h1>277. Romakajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.383'></a><a class='ms' id='p_22J_778'></a><a class='msdiv' id='msdiv79'></a>“Vassāni paññāsa samādhikāni,<br>
Vasimha selassa guhāya romaka;<br>
Asaṅkamānā <span class='var' id='note411' title='abhinibbutacittā (s2, s3, mr)'>abhinibbutattā</span>,<br>
<span class='var' id='note412' title='hatthattha ... (s2, s3)'>Hatthattamāyanti</span> mamaṇḍajā pure.</p>
<p><a class='sc' id='2'></a><a class='ms' id='p_22J_779'></a><a class='msdiv' id='msdiv80'></a>Te dāni vakkaṅga kimatthamussukā,<br>
Bhajanti aññaṃ girikandaraṃ dijā;<br>
Na nūna maññanti mamaṃ yathā pure,<br>
Cirappavutthā atha vā na te ime”.</p>
<p><a class='sc' id='3'></a><a class='ms' id='p_22J_780'></a><a class='msdiv' id='msdiv81'></a>“Jānāma taṃ <span class='var' id='note413' title='na maya’masma mūḷhā (bj, pts1) | na mayaṃ sammuḷhā (s2, s3)'>na mayaṃ sampamūḷhā</span>,<br>
Soyeva tvaṃ te mayamasma nāññe;<br>
Cittañca te asmiṃ jane paduṭṭhaṃ,<br>
<span class='var' id='note414' title='ājīvaka (bj, s2, s3) | ājīvika (pts1)'>Ājīvikā</span> tena tamuttasāmā”ti.</p>
</blockquote>
<p class='endsutta'><a class='sc' id='4'></a><a class='ms' id='p_22J_781'></a><span class='var' id='note415' title='romajātakaṃ (s2, s3)'>Romakajātakaṃ</span> sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
