<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja331' lang='pli'>
<header>
<ul>
<li class='division'>Jātaka</li>
<li>Catukkanipāta</li>
<li>Kokilavagga</li>
</ul>
<h1>331. Kokilajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.103'></a><a class='ms' id='p_22J_1039'></a><a class='msdiv' id='msdiv121'></a>“Yo ve kāle asampatte,<br>
ativelaṃ pabhāsati;<br>
Evaṃ so nihato seti,<br>
kokilāyiva atrajo.</p>
<p><a class='sc' id='2'></a><a class='ms' id='p_22J_1040'></a><a class='msdiv' id='msdiv122'></a>Na hi satthaṃ sunisitaṃ,<br>
visaṃ <span class='var' id='note585' title='halāhalaṃ iva (bj, pts1) | halāhalammiva (s2, s3)'>halāhalāmiva</span>;<br>
Evaṃ <span class='var' id='note586' title='nikkaḍhe (s2, s3) | nikaḍḍhe (mr)'>nikaṭṭhe</span> pāteti,<br>
vācā dubbhāsitā yathā.</p>
<p><a class='sc' id='3'></a><a class='ms' id='p_22J_1041'></a><a class='msdiv' id='msdiv123'></a>Tasmā kāle <span class='var' id='note587' title='akāle ca (bj, s2, s3)'>akāle vā</span>,<br>
vācaṃ rakkheyya paṇḍito;<br>
Nātivelaṃ pabhāseyya,<br>
api attasamamhi vā.</p>
<p><a class='sc' id='4'></a><a class='ms' id='p_22J_1042'></a><a class='msdiv' id='msdiv124'></a>Yo ca kāle mitaṃ bhāse,<br>
matipubbo vicakkhaṇo;<br>
Sabbe amitte ādeti,<br>
supaṇṇo uragāmivā”ti.</p>
</blockquote>
<p class='endsutta'><a class='sc' id='5'></a><a class='ms' id='p_22J_1043'></a><span class='var' id='note588' title='kokālikajātakaṃ (sabbattha)'>Kokilajātakaṃ</span> paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
