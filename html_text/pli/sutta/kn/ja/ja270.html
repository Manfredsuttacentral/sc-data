<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja270' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Padumavagga</li>
</ul>
<h1>270. Ulūkajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.353'></a><a class='ms' id='p_22J_748'></a><a class='msdiv' id='msdiv58'></a>“Sabbehi kira ñātīhi,<br>
kosiyo issaro kato;<br>
Sace <span class='var' id='note398' title='ñātīhanuññāto (bj, pts1)'>ñātīhi anuññāto</span>,<br>
bhaṇeyyāhaṃ ekavācikaṃ”.</p>
<p><a class='sc' id='2'></a><a class='ms' id='p_22J_749'></a><a class='msdiv' id='msdiv59'></a>“Bhaṇa samma anuññāto,<br>
atthaṃ dhammañca kevalaṃ;<br>
Santi hi daharā pakkhī,<br>
paññavanto jutindharā”.</p>
<p><a class='sc' id='3'></a><a class='ms' id='p_22J_750'></a><a class='msdiv' id='msdiv60'></a>“Na me ruccati <span class='var' id='note399' title='bhadante (mr)'>bhaddaṃ vo</span>,<br>
ulūkassābhisecanaṃ;<br>
Akkuddhassa mukhaṃ passa,<br>
kathaṃ kuddho karissatī”ti.</p>
</blockquote>
<p class='endsutta'><a class='sc' id='4'></a><a class='ms' id='p_22J_751'></a>Ulūkajātakaṃ dasamaṃ.<br>
<span class='var' id='note400' title='kosiyavaggo (pts1)'>Padumavaggo</span> dutiyo.</p>
<p class='uddana-intro'><a class='sc' id='5'></a><a class='ms' id='p_22J_752'></a>Tassuddānaṃ</p>
<blockquote class='uddanagatha'>
<p><a class='sc' id='6'></a><a class='ms' id='p_22J_753'></a>Padumuttama nāgasirivhayano,<br>
Sa-mahaṇṇava yūpa khurappavaro;<br>
Atha bhaddalī kuñjara rukkha puna,<br>
Kharavāca ulūkavarena dasāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
