<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja275' lang='pli'>
<header>
<ul>
<li class='division'>Jātaka</li>
<li>Tikanipāta</li>
<li>Udapānavagga</li>
</ul>
<h1>275. Rucirajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts2.365'></a><a class='ms' id='p_22J_770'></a><a class='msdiv' id='msdiv73'></a>“Kāyaṃ balākā rucirā,<br>
kākanīḷasmimacchati;<br>
Caṇḍo kāko sakhā mayhaṃ,<br>
<span class='var' id='note408' title='tassa (bj, pts1)'>yassa</span> cetaṃ kulāvakaṃ”.</p>
<p><a class='sc' id='2'></a><a class='ms' id='p_22J_771'></a><a class='msdiv' id='msdiv74'></a>“Nanu maṃ samma jānāsi,<br>
dija sāmākabhojana;<br>
Akatvā vacanaṃ tuyhaṃ,<br>
passa lūnosmi āgato”.</p>
<p><a class='sc' id='3'></a><a class='ms' id='p_22J_772'></a><a class='msdiv' id='msdiv75'></a>“Punapāpajjasī samma,<br>
sīlañhi tava tādisaṃ;<br>
Na hi mānusakā bhogā,<br>
subhuñjā honti pakkhinā”ti.</p>
</blockquote>
<p class='endsutta'><a class='sc' id='4'></a><a class='ms' id='p_22J_773'></a>Rucirajātakaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
