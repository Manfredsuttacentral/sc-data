<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja409' lang='pli'>
<header>
<ul>
<li class='division'>Jātaka</li>
<li>Sattakanipāta</li>
<li>Gandhāravagga</li>
</ul>
<h1>409. Daḷhadhammajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.386'></a><a class='ms' id='p_22J_1597'></a><a class='msdiv' id='msdiv98'></a>“Ahañce <span class='var' id='note939' title='daḷhadhammāya (bj, pts1)'>daḷhadhammassa</span>,<br>
vahantī nābhirādhayiṃ;<br>
Dharantī urasi sallaṃ,<br>
yuddhe vikkantacārinī.</p>
<p><a class='sc' id='2'></a><a class='ms' id='p_22J_1598'></a><a class='msdiv' id='msdiv99'></a><span class='var' id='note940' title='naha nūna rājā jānāti (bj, pts1)'>Nūna rājā na jānāti</span>,<br>
mama vikkamaporisaṃ;<br>
Saṅgāme sukatantāni,<br>
dūtavippahitāni ca.</p>
<p><a class='sc' id='3'></a><a class='ms' id='p_22J_1599'></a><a class='msdiv' id='msdiv100'></a>Sā nūnāhaṃ marissāmi,<br>
abandhu <span class='var' id='note941' title='aparāyaṇī (?)'>aparāyinī</span>;<br>
<span class='var' id='note942' title='tathā hi (pts1)'>Tadā hi</span> kumbhakārassa,<br>
dinnā chakaṇahārikā”.</p>
<p><a class='sc' id='4'></a><a class='pts' id='pts3.387'></a><a class='ms' id='p_22J_1600'></a><a class='msdiv' id='msdiv101'></a>“Yāvatāsīsatī poso,<br>
tāvadeva pavīṇati;<br>
Atthāpāye jahanti naṃ,<br>
oṭṭhibyādhiṃva khattiyo.</p>
<p><a class='sc' id='5'></a><a class='ms' id='p_22J_1601'></a><a class='msdiv' id='msdiv102'></a>Yo pubbe katakalyāṇo,<br>
katattho nāvabujjhati;<br>
Atthā tassa palujjanti,<br>
ye honti abhipatthitā.</p>
<p><a class='sc' id='6'></a><a class='ms' id='p_22J_1602'></a><a class='msdiv' id='msdiv103'></a>Yo pubbe katakalyāṇo,<br>
katattho manubujjhati;<br>
Atthā tassa pavaḍḍhanti,<br>
ye honti abhipatthitā.</p>
<p><a class='sc' id='7'></a><a class='ms' id='p_22J_1603'></a><a class='msdiv' id='msdiv104'></a>Taṃ vo vadāmi <span class='var' id='note943' title='bhaddaṃ vo (bj, s2, s3, pts1)'>bhaddante</span>,<br>
yāvantettha samāgatā;<br>
Sabbe kataññuno hotha,<br>
ciraṃ saggamhi ṭhassathā”ti.</p>
</blockquote>
<p class='endsutta'><a class='sc' id='8'></a><a class='ms' id='p_22J_1604'></a>Daḷhadhammajātakaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
