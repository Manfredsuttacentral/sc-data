<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='ja389' lang='pli'>
<header>
<ul>
<li class='division'>Jātaka</li>
<li>Chakkanipāta</li>
<li>Kharaputtavagga</li>
</ul>
<h1>389. Suvaṇṇakakkaṭajātaka</h1>
</header>
<blockquote class='gatha'>
<p><a class='sc' id='1'></a><a class='pts' id='pts3.295'></a><a class='ms' id='p_22J_1427'></a><a class='msdiv' id='msdiv95'></a>“Siṅgīmigo āyatacakkhunetto,<br>
Aṭṭhittaco vārisayo alomo;<br>
Tenābhibhūto kapaṇaṃ rudāmi,<br>
Hare sakhā kissa nu maṃ jahāsi”.</p>
<p><a class='sc' id='2'></a><a class='pts' id='pts3.296'></a><a class='ms' id='p_22J_1428'></a><a class='msdiv' id='msdiv96'></a>So passasanto mahatā phaṇena,<br>
Bhujaṅgamo kakkaṭamajjhapatto;<br>
Sakhā sakhāraṃ paritāyamāno,<br>
Bhujaṅgamaṃ kakkaṭako gahesi.</p>
<p><a class='sc' id='3'></a><a class='ms' id='p_22J_1429'></a><a class='msdiv' id='msdiv97'></a>“Na vāyasaṃ no pana kaṇhasappaṃ,<br>
Ghāsatthiko kakkaṭako adeyya;<br>
Pucchāmi taṃ āyatacakkhunetta,<br>
Atha kissa hetumha ubho gahītā”.</p>
<p><a class='sc' id='4'></a><a class='ms' id='p_22J_1430'></a><a class='msdiv' id='msdiv98'></a>“Ayaṃ puriso mama atthakāmo,<br>
Yo maṃ gahetvāna dakāya neti;<br>
Tasmiṃ mate dukkhamanappakaṃ me,<br>
Ahañca eso ca ubho na homa.</p>
<p><a class='sc' id='5'></a><a class='ms' id='p_22J_1431'></a><a class='msdiv' id='msdiv99'></a>Mamañca disvāna pavaddhakāyaṃ,<br>
Sabbo jano hiṃsitumeva micche;<br>
Sāduñca thūlañca muduñca maṃsaṃ,<br>
Kākāpi maṃ <span class='var' id='note830' title='disvā (bj) | disva (pts1)'>disvāna</span> viheṭhayeyyuṃ”.</p>
<p><a class='sc' id='6'></a><a class='pts' id='pts3.297'></a><a class='ms' id='p_22J_1432'></a><a class='msdiv' id='msdiv100'></a>“Sacetassa hetumha ubho gahītā,<br>
Uṭṭhātu poso <span class='var' id='note831' title='visamācamāmi (bj, pts1, mr)'>visamāvamāmi</span>;<br>
Mamañca kākañca pamuñca khippaṃ,<br>
Pure visaṃ gāḷhamupeti maccaṃ”.</p>
<p><a class='sc' id='7'></a><a class='pts' id='pts3.298'></a><a class='ms' id='p_22J_1433'></a><a class='msdiv' id='msdiv101'></a>“Sappaṃ pamokkhāmi na tāva kākaṃ,<br>
<span class='var' id='note832' title='paṭibaddhako (bj, s2, s3, pts1)'>Paṭibandhako</span> <span class='var' id='note833' title='hoti hi (s2, s3)'>hohiti</span> tāva kāko;<br>
Purisañca disvāna sukhiṃ arogaṃ,<br>
Kākaṃ pamokkhāmi yatheva sappaṃ”.</p>
<p><a class='sc' id='8'></a><a class='ms' id='p_22J_1434'></a><a class='msdiv' id='msdiv102'></a>“Kāko tadā devadatto ahosi,<br>
Māro pana kaṇhasappo ahosi;<br>
Ānandabhaddo kakkaṭako ahosi,<br>
Ahaṃ tadā brāhmaṇo homi <span class='var' id='note834' title='tatthāti (pts1)'>satthā”ti</span>.</p>
</blockquote>
<p class='endsutta'><a class='sc' id='9'></a><a class='ms' id='p_22J_1435'></a><span class='var' id='note835' title='suvaṇṇakakkaṭakajātakaṃ (bj, s2, s3, pts1)'>Suvaṇṇakakkaṭajātakaṃ</span> catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
