<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap97' lang='pli'>
<header>
<ul>
<li class='division'>Therāpadāna</li>
<li>Sudhāvagga</li>
</ul>
<h1>5. Gandhamāliyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1796'></a><a class='msdiv' id='msdiv24'></a>“Siddhatthassa bhagavato,<br>
gandhathūpaṃ akāsahaṃ;<br>
Sumanehi paṭicchannaṃ,<br>
buddhānucchavikaṃ kataṃ.</p>
<p><a class='sc' id='2'></a><a class='ms' id='p_20Ap1_1797'></a><a class='msdiv' id='msdiv25'></a>Kañcanagghiyasaṅkāsaṃ,<br>
buddhaṃ lokagganāyakaṃ;<br>
Indīvaraṃva jalitaṃ,<br>
ādittaṃva hutāsanaṃ.</p>
<p><a class='sc' id='3'></a><a class='ms' id='p_20Ap1_1798'></a><a class='msdiv' id='msdiv26'></a>Byagghūsabhaṃva pavaraṃ,<br>
abhijātaṃva kesariṃ;<br>
Nisinnaṃ samaṇānaggaṃ,<br>
bhikkhusaṃghapurakkhataṃ.</p>
<p><a class='sc' id='4'></a><a class='ms' id='p_20Ap1_1799'></a><a class='msdiv' id='msdiv27'></a>Vanditvā satthuno pāde,<br>
pakkāmiṃ uttarāmukho;<br>
Catunnavutito kappe,<br>
gandhamālaṃ yato adaṃ.</p>
<p><a class='sc' id='5'></a><a class='ms' id='p_20Ap1_1800'></a><a class='msdiv' id='msdiv28'></a>Buddhe katassa kārassa,<br>
phalenāhaṃ visesato;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='6'></a><a class='ms' id='p_20Ap1_1801'></a><a class='msdiv' id='msdiv29'></a>Cattārīsamhi ekūne,<br>
kappe āsiṃsu soḷasa;<br>
Devagandhasanāmā te,<br>
rājāno cakkavattino.</p>
<p><a class='sc' id='7'></a><a class='ms' id='p_20Ap1_1802'></a><a class='msdiv' id='msdiv30'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_1803'></a>Itthaṃ sudaṃ āyasmā gandhamāliyo thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_1804'></a>Gandhamāliyattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
