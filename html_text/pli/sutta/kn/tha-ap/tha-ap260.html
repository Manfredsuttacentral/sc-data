<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap260' lang='pli'>
<header>
<ul>
<li class='division'>Therāpadāna</li>
<li>Thomakavagga</li>
</ul>
<h1>8. Paṇṇadāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3135'></a><a class='msdiv' id='msdiv28'></a>“Pabbate himavantamhi,<br>
vākacīradharo ahaṃ;<br>
Aloṇapaṇṇabhakkhomhi,<br>
niyamesu ca saṃvuto.</p>
<p><a class='sc' id='2'></a><a class='ms' id='p_20Ap1_3136'></a><a class='msdiv' id='msdiv29'></a>Pātarāse anuppatte,<br>
siddhattho upagacchi maṃ;<br>
Tāhaṃ buddhassa pādāsiṃ,<br>
pasanno sehi pāṇibhi.</p>
<p><a class='sc' id='3'></a><a class='pts' id='pts1.229'></a><a class='ms' id='p_20Ap1_3137'></a><a class='msdiv' id='msdiv30'></a>Catunnavutito kappe,<br>
yaṃ paṇṇamadadiṃ tadā;<br>
Duggatiṃ nābhijānāmi,<br>
paṇṇadānassidaṃ phalaṃ.</p>
<p><a class='sc' id='4'></a><a class='ms' id='p_20Ap1_3138'></a><a class='msdiv' id='msdiv31'></a>Sattavīsatikappamhi,<br>
rājā āsiṃ <span class='var' id='note792' title='yadatthiyo (bj, s2, s3, pts1)'>sadatthiyo</span>;<br>
Sattaratanasampanno,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_3139'></a><a class='msdiv' id='msdiv32'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3140'></a>Itthaṃ sudaṃ āyasmā paṇṇadāyako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3141'></a>Paṇṇadāyakattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
