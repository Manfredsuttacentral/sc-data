<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap288' lang='pli'>
<header>
<ul>
<li class='division'>Therāpadāna</li>
<li>Paṇṇadāyakavagga</li>
</ul>
<h1><span class='var' id='note834' title='upaṭṭhāyikattherāpadānaṃ (s2, s3) | upaṭṭhāyakattherāpadānaṃ (pts1)'>6 Upaṭṭhākadāyakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3320'></a><a class='msdiv' id='msdiv24'></a>“Rathiyaṃ paṭipajjantaṃ,<br>
āhutīnaṃ paṭiggahaṃ;<br>
Dvipadindaṃ mahānāgaṃ,<br>
lokajeṭṭhaṃ narāsabhaṃ.</p>
<p><a class='sc' id='2'></a><a class='ms' id='p_20Ap1_3321'></a><a class='msdiv' id='msdiv25'></a>Pakkosāpiya tassāhaṃ,<br>
sabbalokahitesino;<br>
Upaṭṭhāko mayā dinno,<br>
siddhatthassa mahesino.</p>
<p><a class='sc' id='3'></a><a class='ms' id='p_20Ap1_3322'></a><a class='msdiv' id='msdiv26'></a><span class='var' id='note835' title='paṭiggahetvāna (s2, s3) | paṭiggahesi (mr)'>Paṭiggahetvā</span> sambuddho,<br>
niyyādesi <span class='var' id='note836' title='mahāisi (mr)'>mahāmuni</span>;<br>
Uṭṭhāya āsanā tamhā,<br>
pakkāmi pācināmukho.</p>
<p><a class='sc' id='4'></a><a class='ms' id='p_20Ap1_3323'></a><a class='msdiv' id='msdiv27'></a>Catunnavutito kappe,<br>
upaṭṭhākamadaṃ tadā;<br>
Duggatiṃ nābhijānāmi,<br>
upaṭṭhānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_3324'></a><a class='msdiv' id='msdiv28'></a>Sattapaññāsito kappe,<br>
balasenasanāmako;<br>
Sattaratanasampanno,<br>
cakkavattī mahabbalo.</p>
<p><a class='sc' id='6'></a><a class='ms' id='p_20Ap1_3325'></a><a class='msdiv' id='msdiv29'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_3326'></a>Itthaṃ sudaṃ āyasmā <span class='var' id='note837' title='upaṭṭhāyiko (s2, s3) | upaṭṭhāyako (pts1)'>upaṭṭhākadāyako</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_3327'></a>Upaṭṭhākadāyakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
