<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap214' lang='pli'>
<header>
<ul>
<li class='division'>Therāpadāna</li>
<li>Hatthivagga</li>
</ul>
<h1>2. Pānadhidāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2829'></a><a class='msdiv' id='msdiv6'></a>“Āraññikassa isino,<br>
<span class='var' id='note720' title='mettacittatapassino (s2, s3)'>cirarattatapassino</span>;<br>
<span class='var' id='note721' title='dhammassa (s2, s3, mr) | vaddhassa (pts1)'>Vuddhassa</span> bhāvitattassa,<br>
adāsiṃ pānadhiṃ ahaṃ.</p>
<p><a class='sc' id='2'></a><a class='ms' id='p_20Ap1_2830'></a><a class='msdiv' id='msdiv7'></a>Tena kammena dvipadinda,<br>
lokajeṭṭha narāsabha;<br>
<span class='var' id='note722' title='sabbaṃ yānaṃ (bj, pts1)'>Dibbayānaṃ</span> anubhomi,<br>
pubbakammassidaṃ phalaṃ.</p>
<p><a class='sc' id='3'></a><a class='pts' id='pts1.209'></a><a class='ms' id='p_20Ap1_2831'></a><a class='msdiv' id='msdiv8'></a>Catunnavute ito kappe,<br>
yaṃ kammamakariṃ tadā;<br>
Duggatiṃ nābhijānāmi,<br>
pānadhissa idaṃ phalaṃ.</p>
<p><a class='sc' id='4'></a><a class='ms' id='p_20Ap1_2832'></a><a class='msdiv' id='msdiv9'></a>Sattasattatito kappe,<br>
aṭṭha āsiṃsu khattiyā;<br>
Suyānā nāma nāmena,<br>
cakkavattī mahabbalā.</p>
<p><a class='sc' id='5'></a><a class='ms' id='p_20Ap1_2833'></a><a class='msdiv' id='msdiv10'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2834'></a>Itthaṃ sudaṃ āyasmā pānadhidāyako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2835'></a>Pānadhidāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
