<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap137' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1><span class='var' id='note587' title='rahosaññikattherāpadānaṃ (s2, s3)'>5 Rahosaññakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2223'></a><a class='msdiv' id='msdiv34'></a>“Himavantassāvidūre,<br>
vasabho nāma pabbato;<br>
Tasmiṃ pabbatapādamhi,<br>
assamo āsi māpito.</p>
<p><a class='sc' id='2'></a><a class='ms' id='p_20Ap1_2224'></a><a class='msdiv' id='msdiv35'></a>Tīṇi sissasahassāni,<br>
vācesiṃ <span class='var' id='note588' title='brāhmaṇe (bj)'>brāhmaṇo</span> tadā;<br>
<span class='var' id='note589' title='saṃsāvetvāna (si, pts1) | saṃsāvitvāna (s2, s3)'>Saṃharitvāna</span> te sisse,<br>
ekamantaṃ upāvisiṃ.</p>
<p><a class='sc' id='3'></a><a class='pts' id='pts1.167'></a><a class='ms' id='p_20Ap1_2225'></a><a class='msdiv' id='msdiv36'></a>Ekamantaṃ nisīditvā,<br>
brāhmaṇo mantapāragū;<br>
Buddhavedaṃ <span class='var' id='note590' title='pavesanto (mr)'>gavesanto</span>,<br>
ñāṇe cittaṃ pasādayiṃ.</p>
<p><a class='sc' id='4'></a><a class='ms' id='p_20Ap1_2226'></a><a class='msdiv' id='msdiv37'></a>Tattha cittaṃ pasādetvā,<br>
nisīdiṃ paṇṇasanthare;<br>
Pallaṅkaṃ ābhujitvāna,<br>
tattha kālaṅkato ahaṃ.</p>
<p><a class='sc' id='5'></a><a class='ms' id='p_20Ap1_2227'></a><a class='msdiv' id='msdiv38'></a>Ekattiṃse ito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
ñāṇasaññāyidaṃ phalaṃ.</p>
<p><a class='sc' id='6'></a><a class='ms' id='p_20Ap1_2228'></a><a class='msdiv' id='msdiv39'></a>Sattavīsatikappamhi,<br>
rājā siridharo ahu;<br>
Sattaratanasampanno,<br>
cakkavattī mahabbalo.</p>
<p><a class='sc' id='7'></a><a class='ms' id='p_20Ap1_2229'></a><a class='msdiv' id='msdiv40'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_2230'></a>Itthaṃ sudaṃ āyasmā <span class='var' id='note591' title='rahosaññiko (bj)'>rahosaññako</span> thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_2231'></a>Rahosaññakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
