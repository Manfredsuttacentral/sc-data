<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap194' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1><span class='var' id='note683' title='tiṇasantharadāyakattherāpadānaṃ (bj, pts1) | tiṇasanthāradāyakattherāpadānaṃ (s2, s3)'>2 Tiṇasanthārakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='pts' id='pts1.198'></a><a class='ms' id='p_20Ap1_2673'></a><a class='msdiv' id='msdiv6'></a>“<span class='var' id='note684' title='yadā vanavāsiko (s2, s3) | yadā vanavāsī (c1)'>Yaṃ dāyavāsiko</span> isi,<br>
tiṇaṃ lāyati satthuno;<br>
Sabbe <span class='var' id='note685' title='padakkhiṇāvattā (bj, s2, s3, pts1)'>padakkhiṇāvaṭṭā</span>,<br>
<span class='var' id='note686' title='puthavyā (bj) | paṭhabyā (s2, s3) | puṭhavyā (pts1)'>pathabyā</span> nipatiṃsu te.</p>
<p><a class='sc' id='2'></a><a class='ms' id='p_20Ap1_2674'></a><a class='msdiv' id='msdiv7'></a>Tamahaṃ tiṇamādāya,<br>
santhariṃ dharaṇuttame;<br>
Tīṇeva tālapattāni,<br>
āharitvānahaṃ tadā.</p>
<p><a class='sc' id='3'></a><a class='ms' id='p_20Ap1_2675'></a><a class='msdiv' id='msdiv8'></a>Tiṇena chadanaṃ katvā,<br>
siddhatthassa adāsahaṃ;<br>
Sattāhaṃ dhārayuṃ <span class='var' id='note687' title='tattha (s2, s3, pts1)'>tassa</span>,<br>
devamānusasatthuno.</p>
<p><a class='sc' id='4'></a><a class='ms' id='p_20Ap1_2676'></a><a class='msdiv' id='msdiv9'></a>Catunnavutito kappe,<br>
yaṃ tiṇaṃ adadiṃ tadā;<br>
Duggatiṃ nābhijānāmi,<br>
tiṇadānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_2677'></a><a class='msdiv' id='msdiv10'></a>Pañcasaṭṭhimhito kappe,<br>
cattārosuṃ mahaddhanā;<br>
Sattaratanasampannā,<br>
cakkavattī mahabbalā.</p>
<p><a class='sc' id='6'></a><a class='ms' id='p_20Ap1_2678'></a><a class='msdiv' id='msdiv11'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_2679'></a>Itthaṃ sudaṃ āyasmā <span class='var' id='note688' title='tiṇasantharadāyako (bj, pts1) | tiṇasanthāradāyako (s2, s3)'>tiṇasanthārako</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2680'></a>Tiṇasanthārakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
