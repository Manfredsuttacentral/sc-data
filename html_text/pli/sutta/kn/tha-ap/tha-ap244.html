<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap244' lang='pli'>
<header>
<ul>
<li class='division'>Therāpadāna</li>
<li>Tuvaradāyakavagga</li>
</ul>
<h1>2. Nāgakesariyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3039'></a><a class='msdiv' id='msdiv4'></a>“Dhanuṃ advejjhaṃ katvāna,<br>
vanamajjhogahiṃ ahaṃ;<br>
Kesaraṃ <span class='var' id='note769' title='osaṭaṃ (bj) | osaraṃ (s2, s3, pts1)'>ogataṃ</span> disvā,<br>
patapattaṃ samuṭṭhitaṃ.</p>
<p><a class='sc' id='2'></a><a class='ms' id='p_20Ap1_3040'></a><a class='msdiv' id='msdiv5'></a>Ubho hatthehi paggayha,<br>
sire katvāna añjaliṃ;<br>
Buddhassa abhiropesiṃ,<br>
tissassa lokabandhuno.</p>
<p><a class='sc' id='3'></a><a class='ms' id='p_20Ap1_3041'></a><a class='msdiv' id='msdiv6'></a>Dvenavute ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_3042'></a><a class='msdiv' id='msdiv7'></a><span class='var' id='note770' title='sattasattatime kappe (s2, s3, pts1)'>Tesattatimhi kappamhi</span>,<br>
satta kesaranāmakā;<br>
Sattaratanasampannā,<br>
cakkavattī mahabbalā.</p>
<p><a class='sc' id='5'></a><a class='ms' id='p_20Ap1_3043'></a><a class='msdiv' id='msdiv8'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3044'></a>Itthaṃ sudaṃ āyasmā nāgakesariyo thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3045'></a>Nāgakesariyattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
