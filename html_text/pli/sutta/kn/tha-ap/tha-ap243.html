<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap243' lang='pli'>
<header>
<ul>
<li class='division'>Therāpadāna</li>
<li>Tuvaradāyakavagga</li>
</ul>
<h1><span class='var' id='note765' title='tuvaraṭṭhidāyakattherāpadānaṃ (s2, s3)'>1 Tuvaradāyakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3034'></a><a class='msdiv' id='msdiv1'></a>“Migaluddo pure āsiṃ,<br>
araññe kānane ahaṃ;<br>
<span class='var' id='note766' title='taṃ disvā rudhiramādāya (s2, s3) | haritvā tuvaramādāya (pts1) | bharitvā turavamādāya (mr) | bhajjitaṃ tuvaramādāya (?)'>Bharitvā tuvaramādāya</span>,<br>
saṃghassa adadiṃ ahaṃ.</p>
<p><a class='sc' id='2'></a><a class='ms' id='p_20Ap1_3035'></a><a class='msdiv' id='msdiv2'></a>Ekanavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
<span class='var' id='note767' title='tuvaraṭṭhissidaṃ (s2, s3)'>tuvarassa idaṃ</span> phalaṃ.</p>
<p><a class='sc' id='3'></a><a class='ms' id='p_20Ap1_3036'></a><a class='msdiv' id='msdiv3'></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='sc' id='4'></a><a class='ms' id='p_20Ap1_3037'></a>Itthaṃ sudaṃ āyasmā <span class='var' id='note768' title='tuvaraṭṭhidāyako (s2, s3)'>tuvaradāyako</span> thero imā gāthāyo abhāsitthāti.</p>
<p class='endsutta'><a class='sc' id='5'></a><a class='ms' id='p_20Ap1_3038'></a>Tuvaradāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
