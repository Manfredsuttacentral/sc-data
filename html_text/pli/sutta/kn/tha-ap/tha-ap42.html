<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap42' lang='pli'>
<header>
<ul>
<li class='division'>Therāpadāna</li>
<li>Kuṇḍadhānavagga</li>
</ul>
<h1>10. Kapparukkhiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1198'></a><a class='msdiv' id='msdiv108'></a>“Siddhatthassa bhagavato,<br>
thūpaseṭṭhassa sammukhā;<br>
Vicittadusse <span class='var' id='note329' title='laggetvā (bj, s2, s3) | laṅghitvā (si) | laṅghetvā (pts1)'>lagetvā</span>,<br>
kapparukkhaṃ ṭhapesahaṃ.</p>
<p><a class='sc' id='2'></a><a class='ms' id='p_20Ap1_1199'></a><a class='msdiv' id='msdiv109'></a>Yaṃ yaṃ yonupapajjāmi,<br>
devattaṃ atha mānusaṃ;<br>
Sobhayanto mama dvāraṃ,<br>
kapparukkho patiṭṭhati.</p>
<p><a class='sc' id='3'></a><a class='pts' id='pts1.91'></a><a class='ms' id='p_20Ap1_1200'></a><a class='msdiv' id='msdiv110'></a>Ahañca parisā ceva,<br>
ye keci <span class='var' id='note330' title='mama nissitā (bj, pts1) | samavassikā (s2, s3)'>mama vassitā</span>;<br>
Tamhā dussaṃ gahetvāna,<br>
nivāsema mayaṃ <span class='var' id='note331' title='tadā (s2, s3, pts1)'>sadā</span>.</p>
<p><a class='sc' id='4'></a><a class='ms' id='p_20Ap1_1201'></a><a class='msdiv' id='msdiv111'></a>Catunnavutito kappe,<br>
yaṃ rukkhaṃ ṭhapayiṃ ahaṃ;<br>
Duggatiṃ nābhijānāmi,<br>
kapparukkhassidaṃ phalaṃ.</p>
<p><a class='sc' id='5'></a><a class='ms' id='p_20Ap1_1202'></a><a class='msdiv' id='msdiv112'></a>Ito ca sattame kappe,<br>
suceḷā aṭṭha khattiyā;<br>
Sattaratanasampannā,<br>
cakkavattī mahabbalā.</p>
<p><a class='sc' id='6'></a><a class='ms' id='p_20Ap1_1203'></a><a class='msdiv' id='msdiv113'></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1103)</p>
</blockquote>
<p><a class='sc' id='7'></a><a class='ms' id='p_20Ap1_1204'></a>Itthaṃ sudaṃ āyasmā kapparukkhiyo thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_1205'></a>Kapparukkhiyattherassāpadānaṃ dasamaṃ.</p>
<p class='endsection'><a class='sc' id='9'></a><a class='ms' id='p_20Ap1_1206'></a>Kuṇḍadhānavaggo catuttho.</p>
<p class='uddana-intro'><a class='sc' id='10'></a><a class='ms' id='p_20Ap1_1207'></a>Tassuddānaṃ</p>
<blockquote class='uddanagatha'>
<p><a class='sc' id='11'></a><a class='ms' id='p_20Ap1_1208'></a>Kuṇḍasāgatakaccānā,<br>
udāyī mogharājako;<br>
Adhimutto lasuṇado,<br>
āyāgī dhammacakkiko;<br>
Kapparukkhī ca dasamo,<br>
<span class='var' id='note332' title='gāthāyo dvādasasatanti (bj) | gāthādvayaṃ dasasataṃpica (s2, s3) | gāthā dvādasa sataṃti (pts1)'>gāthā dvayadasasataṃ</span>.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
