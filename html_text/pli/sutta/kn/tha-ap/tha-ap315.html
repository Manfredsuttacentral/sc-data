<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap315' lang='pli'>
<header>
<ul>
<li class='division'>Therāpadāna</li>
<li>Ārakkhadāyakavagga</li>
</ul>
<h1>3. Gatasaññakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3519'></a><a class='msdiv' id='msdiv10'></a>“Ākāseva padaṃ natthi,<br>
ambare anilañjase;<br>
Siddhatthaṃ jinamaddakkhiṃ,<br>
gacchantaṃ <span class='var' id='note871' title='tidivaṅgaṇaṃ (s2, s3, pts1, mr)'>tidivaṅgaṇe</span>.</p>
<p><a class='sc' id='2'></a><a class='ms' id='p_20Ap1_3520'></a><a class='msdiv' id='msdiv11'></a>Anileneritaṃ disvā,<br>
sammāsambuddhacīvaraṃ;<br>
Vitti <span class='var' id='note872' title='vitti me tāvade jātā (bj, pts1) | vitti me pāhunā tāva (s2, s3)'>mamāhu tāvade</span>,<br>
disvāna gamanaṃ <span class='var' id='note873' title='mune (bj, s2, s3, pts1)'>muniṃ</span>.</p>
<p><a class='sc' id='3'></a><a class='pts' id='pts1.254'></a><a class='ms' id='p_20Ap1_3521'></a><a class='msdiv' id='msdiv12'></a>Catunnavutito kappe,<br>
yaṃ saññamalabhiṃ tadā;<br>
Duggatiṃ nābhijānāmi,<br>
buddhasaññāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_3522'></a><a class='msdiv' id='msdiv13'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='5'></a><a class='ms' id='p_20Ap1_3523'></a>Itthaṃ sudaṃ āyasmā gatasaññako thero imā gāthāyo abhāsitthāti.</p>
<p class='endsutta'><a class='sc' id='6'></a><a class='ms' id='p_20Ap1_3524'></a>Gatasaññakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
