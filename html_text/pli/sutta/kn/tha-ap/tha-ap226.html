<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap226' lang='pli'>
<header>
<ul>
<li class='division'>Therāpadāna</li>
<li>Ālambaṇadāyakavagga</li>
</ul>
<h1>4. Ārakkhadāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2923'></a><a class='msdiv' id='msdiv19'></a>“Siddhatthassa bhagavato,<br>
vedi <span class='var' id='note740' title='vedikā kāritā (s2, s3)'>kārāpitā</span> mayā;<br>
Ārakkho ca mayā dinno,<br>
sugatassa mahesino.</p>
<p><a class='sc' id='2'></a><a class='ms' id='p_20Ap1_2924'></a><a class='msdiv' id='msdiv20'></a>Tena kammavisesena,<br>
na passiṃ bhayabheravaṃ;<br>
Kuhiñci upapannassa,<br>
tāso mayhaṃ na vijjati.</p>
<p><a class='sc' id='3'></a><a class='pts' id='pts1.215'></a><a class='ms' id='p_20Ap1_2925'></a><a class='msdiv' id='msdiv21'></a>Catunnavutito kappe,<br>
yaṃ vediṃ kārayiṃ pure;<br>
Duggatiṃ nābhijānāmi,<br>
vedikāya idaṃ phalaṃ.</p>
<p><a class='sc' id='4'></a><a class='ms' id='p_20Ap1_2926'></a><a class='msdiv' id='msdiv22'></a>Ito chaṭṭhamhi kappamhi,<br>
apassenasanāmako;<br>
Sattaratanasampanno,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_2927'></a><a class='msdiv' id='msdiv23'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2928'></a>Itthaṃ sudaṃ āyasmā ārakkhadāyako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2929'></a>Ārakkhadāyakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
