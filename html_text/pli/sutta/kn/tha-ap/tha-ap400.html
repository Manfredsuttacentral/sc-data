<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap400' lang='pli'>
<header>
<ul>
<li class='division'>Therāpadāna</li>
<li>Pilindavacchavagga</li>
</ul>
<h1><span class='var' id='note1180' title='salalamaṇḍapiyattherāpadānaṃ (bj) | salaḷamaṇḍapiyattherāpadānaṃ (s2, s3, pts1)'>8 Saḷalamaṇḍapiyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='pts' id='pts1.333'></a><a class='ms' id='p_20Ap1_4761'></a><a class='msdiv' id='msdiv449'></a>“Nibbute kakusandhamhi,<br>
brāhmaṇamhi vusīmati;<br>
Gahetvā saḷalaṃ mālaṃ,<br>
maṇḍapaṃ kārayiṃ ahaṃ.</p>
<p><a class='sc' id='2'></a><a class='ms' id='p_20Ap1_4762'></a><a class='msdiv' id='msdiv450'></a>Tāvatiṃsagato santo,<br>
labhāmi byamhamuttamaṃ;<br>
Aññe devetirocāmi,<br>
puññakammassidaṃ phalaṃ.</p>
<p><a class='sc' id='3'></a><a class='ms' id='p_20Ap1_4763'></a><a class='msdiv' id='msdiv451'></a>Divā vā yadi vā rattiṃ,<br>
caṅkamanto ṭhito cahaṃ;<br>
Channo saḷalapupphehi,<br>
puññakammassidaṃ phalaṃ.</p>
<p><a class='sc' id='4'></a><a class='ms' id='p_20Ap1_4764'></a><a class='msdiv' id='msdiv452'></a>Imasmiṃyeva kappamhi,<br>
yaṃ buddhamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_4765'></a><a class='msdiv' id='msdiv453'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='6'></a><a class='ms' id='p_20Ap1_4766'></a><a class='msdiv' id='msdiv454'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='7'></a><a class='ms' id='p_20Ap1_4767'></a><a class='msdiv' id='msdiv455'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_4768'></a>Itthaṃ sudaṃ āyasmā saḷalamaṇḍapiyo thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_4769'></a>Saḷalamaṇḍapiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
