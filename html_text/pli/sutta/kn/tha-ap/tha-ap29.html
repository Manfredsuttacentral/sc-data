<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap29' lang='pli'>
<header>
<ul>
<li class='division'>Therāpadāna</li>
<li>Subhūtivagga</li>
</ul>
<h1><span class='var' id='note281' title='puḷinapūjakattherāpadānaṃ (s2, s3, pts1)'>7 Pulinapūjakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='pts' id='pts1.79'></a><a class='ms' id='p_20Ap1_1036'></a><a class='msdiv' id='msdiv165'></a>“Vipassissa bhagavato,<br>
bodhiyā pādaputtame;<br>
<span class='var' id='note282' title='purāṇaṃ puḷinaṃ (s2, s3, pts1)'>Purāṇapulinaṃ</span> <span class='var' id='note283' title='chaḍḍetvā (bj, s2, s3, pts1)'>hitvā</span>,<br>
suddhapulinamākiriṃ.</p>
<p><a class='sc' id='2'></a><a class='ms' id='p_20Ap1_1037'></a><a class='msdiv' id='msdiv166'></a>Ekanavutito kappe,<br>
yaṃ pulinamadāsahaṃ;<br>
Duggatiṃ nābhijānāmi,<br>
pulinadānassidaṃ phalaṃ.</p>
<p><a class='sc' id='3'></a><a class='ms' id='p_20Ap1_1038'></a><a class='msdiv' id='msdiv167'></a><span class='var' id='note284' title='tipaññāse (bj, s2, s3, pts1)'>Tiṃsatime</span> ito kappe,<br>
rājā āsiṃ janādhibhū;<br>
Mahāpulinanāmena,<br>
cakkavattī mahabbalo.</p>
<p><a class='sc' id='4'></a><a class='ms' id='p_20Ap1_1039'></a><a class='msdiv' id='msdiv168'></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='sc' id='5'></a><a class='ms' id='p_20Ap1_1040'></a>Itthaṃ sudaṃ āyasmā <span class='var' id='note285' title='puḷinapūjako (s2, s3, pts1)'>pulinapūjako</span> thero imā gāthāyo abhāsitthāti.</p>
<p class='endsutta'><a class='sc' id='6'></a><a class='ms' id='p_20Ap1_1041'></a>Pulinapūjakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
