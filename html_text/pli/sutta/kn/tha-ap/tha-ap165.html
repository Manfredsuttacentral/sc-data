<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap165' lang='pli'>
<header>
<ul>
<li class='division'>Therāpadāna</li>
<li>Supāricariyavagga</li>
</ul>
<h1>3. Khajjakadāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2449'></a><a class='msdiv' id='msdiv13'></a>“Tissassa kho bhagavato,<br>
pubbe phalamadāsahaṃ;<br>
Nāḷikerañca pādāsiṃ,<br>
khajjakaṃ abhisammataṃ.</p>
<p><a class='sc' id='2'></a><a class='ms' id='p_20Ap1_2450'></a><a class='msdiv' id='msdiv14'></a>Buddhassa tamahaṃ datvā,<br>
Tissassa tu mahesino;<br>
Modāmahaṃ kāmakāmī,<br>
<span class='var' id='note637' title='upapajjaṃ (bj) | kāmakārī upapajjaṃ (pts1)'>Upapajjiṃ</span> <span class='var' id='note638' title='yadicchakaṃ (bj)'>yamicchakaṃ</span>.</p>
<p><a class='sc' id='3'></a><a class='ms' id='p_20Ap1_2451'></a><a class='msdiv' id='msdiv15'></a>Dvenavute ito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='sc' id='4'></a><a class='ms' id='p_20Ap1_2452'></a><a class='msdiv' id='msdiv16'></a>Ito terasakappamhi,<br>
rājā indasamo ahu;<br>
Sattaratanasampanno,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_2453'></a><a class='msdiv' id='msdiv17'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2454'></a>Itthaṃ sudaṃ āyasmā khajjakadāyako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2455'></a>Khajjakadāyakattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
