<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap370' lang='pli'>
<header>
<ul>
<li class='division'>Therāpadāna</li>
<li>Mandāravapupphiyavagga</li>
</ul>
<h1>8. Ekacampakapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_4073'></a><a class='msdiv' id='msdiv27'></a>“Upasanto ca sambuddho,<br>
vasatī pabbatantare;<br>
Ekacampakamādāya,<br>
upagacchiṃ naruttamaṃ.</p>
<p><a class='sc' id='2'></a><a class='ms' id='p_20Ap1_4074'></a><a class='msdiv' id='msdiv28'></a>Pasannacitto sumano,<br>
paccekamunimuttamaṃ;<br>
Ubhohatthehi paggayha,<br>
pūjayiṃ aparājitaṃ.</p>
<p><a class='sc' id='3'></a><a class='ms' id='p_20Ap1_4075'></a><a class='msdiv' id='msdiv29'></a>Pañcasaṭṭhimhito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_4076'></a><a class='msdiv' id='msdiv30'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='5'></a><a class='ms' id='p_20Ap1_4077'></a>Itthaṃ sudaṃ āyasmā ekacampakapupphiyo thero imā gāthāyo abhāsitthāti.</p>
<p class='endsutta'><a class='sc' id='6'></a><a class='ms' id='p_20Ap1_4078'></a>Ekacampakapupphiyattherassāpadānaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
