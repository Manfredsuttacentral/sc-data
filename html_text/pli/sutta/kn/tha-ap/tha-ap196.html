<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap196' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1>4. Asokapūjakattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.199'></a><a class='ms' id='p_20Ap1_2688'></a><a class='msdiv' id='msdiv17'></a>“<span class='var' id='note691' title='tīvarāyaṃ (bj) | tipurāyaṃ (s2, s3)'>Tivarāyaṃ</span> pure ramme,<br>
rājuyyānaṃ ahu tadā;<br>
Uyyānapālo tatthāsiṃ,<br>
rañño baddhacaro ahaṃ.</p>
<p><a class='sc' id='2'></a><a class='ms' id='p_20Ap1_2689'></a><a class='msdiv' id='msdiv18'></a>Padumo nāma nāmena,<br>
sayambhū sappabho ahu;<br>
<span class='var' id='note692' title='nisinno (mr)'>Nisinnaṃ</span> puṇḍarīkamhi,<br>
chāyā na jahi taṃ muniṃ.</p>
<p><a class='sc' id='3'></a><a class='ms' id='p_20Ap1_2690'></a><a class='msdiv' id='msdiv19'></a>Asokaṃ pupphitaṃ disvā,<br>
piṇḍibhāraṃ sudassanaṃ;<br>
Buddhassa abhiropesiṃ,<br>
jalajuttamanāmino.</p>
<p><a class='sc' id='4'></a><a class='ms' id='p_20Ap1_2691'></a><a class='msdiv' id='msdiv20'></a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_2692'></a><a class='msdiv' id='msdiv21'></a>Sattatiṃsamhito kappe,<br>
soḷasa <span class='var' id='note693' title='aruṇañjahā (bj, pts1)'>araṇañjahā</span>;<br>
Sattaratanasampannā,<br>
cakkavattī mahabbalā.</p>
<p><a class='sc' id='6'></a><a class='ms' id='p_20Ap1_2693'></a><a class='msdiv' id='msdiv22'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_2694'></a>Itthaṃ sudaṃ āyasmā asokapūjako thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2695'></a>Asokapūjakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
