<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap92' lang='pli'>
<header>
<ul>
<li class='division'>Therāpadāna</li>
<li>Timiravagga</li>
</ul>
<h1>10. Padumapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.132'></a><a class='ms' id='p_20Ap1_1754'></a><a class='msdiv' id='msdiv51'></a>“Pokkharavanaṃ paviṭṭho,<br>
Bhañjanto padumānihaṃ;<br>
<span class='var' id='note475' title='addasaṃ phussasambuddhaṃ (bj, s2, s3, pts1)'>Tatthaddasaṃ phussaṃ buddhaṃ</span>,<br>
Bāttiṃsavaralakkhaṇaṃ.</p>
<p><a class='sc' id='2'></a><a class='ms' id='p_20Ap1_1755'></a><a class='msdiv' id='msdiv52'></a>Padumapupphaṃ gahetvāna,<br>
ākāse ukkhipiṃ ahaṃ;<br>
Pāpakammaṃ saritvāna,<br>
pabbajiṃ anagāriyaṃ.</p>
<p><a class='sc' id='3'></a><a class='ms' id='p_20Ap1_1756'></a><a class='msdiv' id='msdiv53'></a>Pabbajitvāna kāyena,<br>
manasā saṃvutena ca;<br>
Vacīduccaritaṃ hitvā,<br>
ājīvaṃ parisodhayiṃ.</p>
<p><a class='sc' id='4'></a><a class='ms' id='p_20Ap1_1757'></a><a class='msdiv' id='msdiv54'></a>Dvenavute ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_1758'></a><a class='msdiv' id='msdiv55'></a>Padumābhāsanāmā ca,<br>
aṭṭhārasa mahīpatī;<br>
Aṭṭhārasesu kappesu,<br>
aṭṭhatālīsamāsisuṃ.</p>
<p><a class='sc' id='6'></a><a class='ms' id='p_20Ap1_1759'></a><a class='msdiv' id='msdiv56'></a>Paṭisambhidā catasso,<br>
… pe …<br>
kataṃ buddhassa sāsanaṃ”. (1542)</p>
</blockquote>
<p><a class='sc' id='7'></a><a class='ms' id='p_20Ap1_1760'></a>Itthaṃ sudaṃ āyasmā padumapupphiyo thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_1761'></a>Padumapupphiyattherassāpadānaṃ dasamaṃ.</p>
<p class='endsection'><a class='sc' id='9'></a><a class='ms' id='p_20Ap1_1762'></a><span class='var' id='note476' title='timirapupphiyavaggo (bj, s2, s3, pts1)'>Timiravaggo</span> navamo.</p>
<p class='uddana-intro'><a class='sc' id='10'></a><a class='ms' id='p_20Ap1_1763'></a>Tassuddānaṃ</p>
<blockquote class='uddanagatha'>
<p><a class='sc' id='11'></a><a class='ms' id='p_20Ap1_1764'></a>Timiranaṅgalīpuppha,<br>
nippannañjaliko adho;<br>
Dve raṃsisaññī phalado,<br>
saddasaññī ca secako;<br>
Padmapupphī ca gāthāyo,<br>
chappaññāsa pakittitā.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
