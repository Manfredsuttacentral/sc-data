<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap46' lang='pli'>
<header>
<ul>
<li class='division'>Therāpadāna</li>
<li>Upālivagga</li>
</ul>
<h1>4. Sanniṭṭhāpakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1284'></a><a class='msdiv' id='msdiv70'></a>“Araññe kuṭikaṃ katvā,<br>
vasāmi pabbatantare;<br>
Lābhālābhena santuṭṭho,<br>
yasena ayasena ca.</p>
<p><a class='sc' id='2'></a><a class='ms' id='p_20Ap1_1285'></a><a class='msdiv' id='msdiv71'></a>Padumuttaro lokavidū,<br>
āhutīnaṃ paṭiggaho;<br>
<span class='var' id='note353' title='bhikkhusatasahassehi (s2, s3)'>Vasīsatasahassehi</span>,<br>
āgacchi mama santikaṃ.</p>
<p><a class='sc' id='3'></a><a class='ms' id='p_20Ap1_1286'></a><a class='msdiv' id='msdiv72'></a>Upāgataṃ <span class='var' id='note354' title='mahāvīraṃ (bj, pts1)'>mahānāgaṃ</span>,<br>
jalajuttamanāmakaṃ;<br>
<span class='var' id='note355' title='tiṇattharaṃ (mr)'>Tiṇasantharaṃ</span> paññāpetvā,<br>
adāsiṃ satthuno ahaṃ.</p>
<p><a class='sc' id='4'></a><a class='ms' id='p_20Ap1_1287'></a><a class='msdiv' id='msdiv73'></a>Pasannacitto sumano,<br>
āmaṇḍaṃ pānīyañcahaṃ;<br>
Adāsiṃ ujubhūtassa,<br>
vippasannena cetasā.</p>
<p><a class='sc' id='5'></a><a class='ms' id='p_20Ap1_1288'></a><a class='msdiv' id='msdiv74'></a><span class='var' id='note356' title='satasahasse ito kappe (bj) | kappe ito satasahasse (s2, s3)'>Satasahassito kappe</span>,<br>
yaṃ dānamadadiṃ tadā;<br>
Duggatiṃ nābhijānāmi,<br>
āmaṇḍassa idaṃ phalaṃ.</p>
<p><a class='sc' id='6'></a><a class='ms' id='p_20Ap1_1289'></a><a class='msdiv' id='msdiv75'></a>Ekatālīsakappamhi,<br>
eko āsiṃ arindamo;<br>
Sattaratanasampanno,<br>
cakkavattī mahabbalo.</p>
<p><a class='sc' id='7'></a><a class='ms' id='p_20Ap1_1290'></a><a class='msdiv' id='msdiv76'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_1291'></a>Itthaṃ sudaṃ āyasmā <span class='var' id='note357' title='sannidhāpako (si, pts1)'>sanniṭṭhāpako</span> thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_1292'></a>Sanniṭṭhāpakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
