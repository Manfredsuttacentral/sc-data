<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap449' lang='pli'>
<header>
<ul>
<li class='division'>Therāpadāna</li>
<li>Vibhītakavagga</li>
</ul>
<h1>7. Sīhāsanikattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_5828'></a><a class='msdiv' id='msdiv42'></a>“Padumuttarassa bhagavato,<br>
Sabbabhūtahitesino;<br>
Pasannacitto sumano,<br>
Sīhāsanamadāsahaṃ.</p>
<p><a class='sc' id='2'></a><a class='ms' id='p_20Ap1_5829'></a><a class='msdiv' id='msdiv43'></a>Devaloke manusse vā,<br>
yattha yattha vasāmahaṃ;<br>
Labhāmi vipulaṃ byamhaṃ,<br>
sīhāsanassidaṃ phalaṃ.</p>
<p><a class='sc' id='3'></a><a class='ms' id='p_20Ap1_5830'></a><a class='msdiv' id='msdiv44'></a>Soṇṇamayā rūpimayā,<br>
<span class='var' id='note1419' title='lohitaṅkamayā (bj, s2, s3, pts1)'>lohitaṅgamayā</span> bahū;<br>
Maṇimayā ca pallaṅkā,<br>
nibbattanti mamaṃ sadā.</p>
<p><a class='sc' id='4'></a><a class='ms' id='p_20Ap1_5831'></a><a class='msdiv' id='msdiv45'></a>Bodhiyā āsanaṃ katvā,<br>
jalajuttamanāmino;<br>
Ucce kule pajāyāmi,<br>
aho dhammasudhammatā.</p>
<p><a class='sc' id='5'></a><a class='ms' id='p_20Ap1_5832'></a><a class='msdiv' id='msdiv46'></a>Satasahassito kappe,<br>
sīhāsanamakāsahaṃ;<br>
Duggatiṃ nābhijānāmi,<br>
sīhāsanassidaṃ phalaṃ.</p>
<p><a class='sc' id='6'></a><a class='ms' id='p_20Ap1_5833'></a><a class='msdiv' id='msdiv47'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='7'></a><a class='ms' id='p_20Ap1_5834'></a><a class='msdiv' id='msdiv48'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='8'></a><a class='ms' id='p_20Ap1_5835'></a><a class='msdiv' id='msdiv49'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='9'></a><a class='ms' id='p_20Ap1_5836'></a>Itthaṃ sudaṃ āyasmā sīhāsaniko thero imā gāthāyo abhāsitthāti.</p>
<p class='endsutta'><a class='sc' id='10'></a><a class='ms' id='p_20Ap1_5837'></a>Sīhāsanikattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
