<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap106' lang='pli'>
<header>
<ul>
<li class='division'>Therāpadāna</li>
<li>Bhikkhadāyivagga</li>
</ul>
<h1>4. Padapūjakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1876'></a><a class='msdiv' id='msdiv19'></a>“Siddhatthassa bhagavato,<br>
jātipupphamadāsahaṃ;<br>
Pādesu satta pupphāni,<br>
hāsenokiritāni me.</p>
<p><a class='sc' id='2'></a><a class='ms' id='p_20Ap1_1877'></a><a class='msdiv' id='msdiv20'></a>Tena kammenahaṃ ajja,<br>
abhibhomi narāmare;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='sc' id='3'></a><a class='pts' id='pts1.142'></a><a class='ms' id='p_20Ap1_1878'></a><a class='msdiv' id='msdiv21'></a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
pupphapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_1879'></a><a class='msdiv' id='msdiv22'></a>Samantagandhanāmāsuṃ,<br>
terasa cakkavattino;<br>
Ito pañcamake kappe,<br>
cāturantā janādhipā.</p>
<p><a class='sc' id='5'></a><a class='ms' id='p_20Ap1_1880'></a><a class='msdiv' id='msdiv23'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_1881'></a>Itthaṃ sudaṃ āyasmā padapūjako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_1882'></a>Padapūjakattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
