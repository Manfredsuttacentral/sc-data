<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap328' lang='pli'>
<header>
<ul>
<li class='division'>Therāpadāna</li>
<li>Umāpupphiyavagga</li>
</ul>
<h1>6. Annasaṃsāvakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3629'></a><a class='msdiv' id='msdiv34'></a>“Suvaṇṇavaṇṇaṃ sambuddhaṃ,<br>
Gacchantaṃ antarāpaṇe;<br>
Kañcanagghiyasaṅkāsaṃ,<br>
Bāttiṃsavaralakkhaṇaṃ.</p>
<p><a class='sc' id='2'></a><a class='ms' id='p_20Ap1_3630'></a><a class='msdiv' id='msdiv35'></a>Siddhatthaṃ sabbasiddhatthaṃ,<br>
anejaṃ aparājitaṃ;<br>
Sambuddhaṃ atināmetvā,<br>
bhojayiṃ taṃ mahāmuniṃ.</p>
<p><a class='sc' id='3'></a><a class='ms' id='p_20Ap1_3631'></a><a class='msdiv' id='msdiv36'></a>Muni kāruṇiko loke,<br>
obhāsayi mamaṃ tadā;<br>
Buddhe cittaṃ pasādetvā,<br>
kappaṃ saggamhi modahaṃ.</p>
<p><a class='sc' id='4'></a><a class='ms' id='p_20Ap1_3632'></a><a class='msdiv' id='msdiv37'></a>Catunnavutito kappe,<br>
yaṃ dānamadadiṃ tadā;<br>
Duggatiṃ nābhijānāmi,<br>
bhikkhādānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_3633'></a><a class='msdiv' id='msdiv38'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3634'></a>Itthaṃ sudaṃ āyasmā annasaṃsāvako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3635'></a>Annasaṃsāvakattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
