<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap71' lang='pli'>
<header>
<ul>
<li class='division'>Therāpadāna</li>
<li>Sakacintaniyavagga</li>
</ul>
<h1>9. Sumanattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1568'></a><a class='msdiv' id='msdiv62'></a>“Sumano nāma nāmena,<br>
mālākāro ahaṃ tadā;<br>
Addasaṃ virajaṃ buddhaṃ,<br>
lokāhutipaṭiggahaṃ.</p>
<p><a class='sc' id='2'></a><a class='ms' id='p_20Ap1_1569'></a><a class='msdiv' id='msdiv63'></a>Ubho hatthehi paggayha,<br>
sumanaṃ pupphamuttamaṃ;<br>
Buddhassa abhiropesiṃ,<br>
sikhino lokabandhuno.</p>
<p><a class='sc' id='3'></a><a class='ms' id='p_20Ap1_1570'></a><a class='msdiv' id='msdiv64'></a>Imāya pupphapūjāya,<br>
cetanāpaṇidhīhi ca;<br>
Duggatiṃ nābhijānāmi,<br>
<span class='var' id='note432' title='pupphapūjāyidaṃ (bj)'>buddhapūjāyidaṃ</span> phalaṃ.</p>
<p><a class='sc' id='4'></a><a class='ms' id='p_20Ap1_1571'></a><a class='msdiv' id='msdiv65'></a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
<span class='var' id='note433' title='pupphapūjāyidaṃ (bj)'>buddhapūjāyidaṃ</span> phalaṃ.</p>
<p><a class='sc' id='5'></a><a class='ms' id='p_20Ap1_1572'></a><a class='msdiv' id='msdiv66'></a>Chabbīsatimhi kappamhi,<br>
cattārosuṃ mahāyasā;<br>
Sattaratanasampannā,<br>
rājāno cakkavattino.</p>
<p><a class='sc' id='6'></a><a class='ms' id='p_20Ap1_1573'></a><a class='msdiv' id='msdiv67'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_1574'></a>Itthaṃ sudaṃ āyasmā sumano thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_1575'></a>Sumanattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
