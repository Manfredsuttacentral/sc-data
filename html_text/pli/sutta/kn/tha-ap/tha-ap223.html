<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap223' lang='pli'>
<header>
<ul>
<li class='division'>Therāpadāna</li>
<li>Ālambaṇadāyakavagga</li>
</ul>
<h1><span class='var' id='note734' title='ālambanadāyakattherāpadānaṃ (bj, s2, s3, pts1)'>1 Ālambaṇadāyakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2899'></a><a class='msdiv' id='msdiv1'></a>“Atthadassissa bhagavato,<br>
lokajeṭṭhassa tādino;<br>
<span class='var' id='note735' title='ālambanaṃ (bj, s2, s3, pts1)'>Ālambaṇaṃ</span> mayā dinnaṃ,<br>
dvipadindassa tādino.</p>
<p><a class='sc' id='2'></a><a class='ms' id='p_20Ap1_2900'></a><a class='msdiv' id='msdiv2'></a>Dharaṇiṃ paṭipajjāmi,<br>
vipulaṃ sāgarapparaṃ;<br>
Pāṇesu ca issariyaṃ,<br>
vattemi vasudhāya ca.</p>
<p><a class='sc' id='3'></a><a class='ms' id='p_20Ap1_2901'></a><a class='msdiv' id='msdiv3'></a>Kilesā jhāpitā mayhaṃ,<br>
bhavā sabbe samūhatā;<br>
Tisso vijjā anuppattā,<br>
kataṃ buddhassa sāsanaṃ.</p>
<p><a class='sc' id='4'></a><a class='ms' id='p_20Ap1_2902'></a><a class='msdiv' id='msdiv4'></a>Ito dvesaṭṭhikappamhi,<br>
tayo āsiṃsu khattiyā;<br>
Ekāpassitanāmā te,<br>
cakkavattī mahabbalā.</p>
<p><a class='sc' id='5'></a><a class='ms' id='p_20Ap1_2903'></a><a class='msdiv' id='msdiv5'></a>Paṭisambhidā catasso,<br>
vimokkhāpi ca aṭṭhime;<br>
Chaḷabhiññā sacchikatā,<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2904'></a>Itthaṃ sudaṃ āyasmā <span class='var' id='note736' title='ālambanadāyako (bj, s2, s3, pts1)'>ālambaṇadāyako</span> thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2905'></a>Ālambaṇadāyakattherassāpadānaṃ paṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
