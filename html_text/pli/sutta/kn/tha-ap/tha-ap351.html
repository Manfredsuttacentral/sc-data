<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap351' lang='pli'>
<header>
<ul>
<li class='division'>Therāpadāna</li>
<li>Ekapadumiyavagga</li>
</ul>
<h1>9. Tindukaphaladāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.281'></a><a class='ms' id='p_20Ap1_3955'></a><a class='msdiv' id='msdiv59'></a>“Kaṇikāraṃva jotantaṃ,<br>
nisinnaṃ pabbatantare;<br>
Addasaṃ virajaṃ buddhaṃ,<br>
oghatiṇṇamanāsavaṃ.</p>
<p><a class='sc' id='2'></a><a class='ms' id='p_20Ap1_3956'></a><a class='msdiv' id='msdiv60'></a>Tindukaṃ saphalaṃ disvā,<br>
bhinditvāna <span class='var' id='note971' title='sakoṭakaṃ (bj, pts1) | sakoṭikaṃ (s2, s3)'>sakosakaṃ</span>;<br>
Pasannacitto sumano,<br>
<span class='var' id='note972' title='vessabhussa adāsahaṃ (bj, s2, s3, pts1)'>sayambhussa madāsahaṃ</span>.</p>
<p><a class='sc' id='3'></a><a class='ms' id='p_20Ap1_3957'></a><a class='msdiv' id='msdiv61'></a>Ekanavutito kappe,<br>
yaṃ phalamadadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='sc' id='4'></a><a class='ms' id='p_20Ap1_3958'></a><a class='msdiv' id='msdiv62'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='5'></a><a class='ms' id='p_20Ap1_3959'></a>Itthaṃ sudaṃ āyasmā tindukaphaladāyako thero imā gāthāyo abhāsitthāti.</p>
<p class='endsutta'><a class='sc' id='6'></a><a class='ms' id='p_20Ap1_3960'></a>Tindukaphaladāyakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
