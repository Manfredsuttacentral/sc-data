<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap348' lang='pli'>
<header>
<ul>
<li class='division'>Therāpadāna</li>
<li>Ekapadumiyavagga</li>
</ul>
<h1>6. Campakapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3929'></a><a class='msdiv' id='msdiv39'></a>“Himavantassāvidūre,<br>
<span class='var' id='note967' title='cāpalo (bj) | chāpalo (s2, s3) | cāvalo (pts1)'>jāpalo</span> nāma pabbato;<br>
Buddho sudassano nāma,<br>
vihāsi pabbatantare.</p>
<p><a class='sc' id='2'></a><a class='ms' id='p_20Ap1_3930'></a><a class='msdiv' id='msdiv40'></a>Pupphaṃ <span class='var' id='note968' title='hemavataṃ (bj, pts1) | hemavaṇṇaṃ (s2, s3)'>hemavantaṃ</span> gayha,<br>
Gacchaṃ vehāyasenahaṃ;<br>
Addasaṃ virajaṃ buddhaṃ,<br>
Oghatiṇṇamanāsavaṃ.</p>
<p><a class='sc' id='3'></a><a class='ms' id='p_20Ap1_3931'></a><a class='msdiv' id='msdiv41'></a>Satta campakapupphāni,<br>
sīse katvānahaṃ tadā;<br>
Buddhassa abhiropesiṃ,<br>
sayambhussa mahesino.</p>
<p><a class='sc' id='4'></a><a class='ms' id='p_20Ap1_3932'></a><a class='msdiv' id='msdiv42'></a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_3933'></a><a class='msdiv' id='msdiv43'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3934'></a>Itthaṃ sudaṃ āyasmā campakapupphiyo thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3935'></a>Campakapupphiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
