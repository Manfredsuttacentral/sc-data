<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap138' lang='pli'>
<header>
<ul>
<li class='division'>Therāpadāna</li>
<li>Sobhitavagga</li>
</ul>
<h1>6. Campakapupphiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2232'></a><a class='msdiv' id='msdiv41'></a>“Kaṇikāraṃva jotantaṃ,<br>
nisinnaṃ pabbatantare;<br>
Obhāsentaṃ disā sabbā,<br>
<span class='var' id='note592' title='osadhī viya tārakā (pts1, mr)'>osadhiṃ viya tārakaṃ</span>.</p>
<p><a class='sc' id='2'></a><a class='ms' id='p_20Ap1_2233'></a><a class='msdiv' id='msdiv42'></a>Tayo māṇavakā āsuṃ,<br>
sake sippe susikkhitā;<br>
Khāribhāraṃ gahetvāna,<br>
anventi mama pacchato.</p>
<p><a class='sc' id='3'></a><a class='ms' id='p_20Ap1_2234'></a><a class='msdiv' id='msdiv43'></a>Puṭake satta pupphāni,<br>
nikkhittāni tapassinā;<br>
Gahetvā tāni ñāṇamhi,<br>
vessabhussābhiropayiṃ.</p>
<p><a class='sc' id='4'></a><a class='ms' id='p_20Ap1_2235'></a><a class='msdiv' id='msdiv44'></a>Ekattiṃse ito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
ñāṇapūjāyidaṃ phalaṃ.</p>
<p><a class='sc' id='5'></a><a class='ms' id='p_20Ap1_2236'></a><a class='msdiv' id='msdiv45'></a><span class='var' id='note593' title='ekūnatiṃse kappamhi (bj, pts1)'>Ekūnatiṃsakappamhi</span>,<br>
<span class='var' id='note594' title='vihatābhā sanāmako (s2, s3, pts1)'>vipulābhasanāmako</span>;<br>
Sattaratanasampanno,<br>
<span class='var' id='note595' title='cakkavatti (s2, s3) | rājā hosi (mr)'>cakkavattī</span> mahabbalo.</p>
<p><a class='sc' id='6'></a><a class='ms' id='p_20Ap1_2237'></a><a class='msdiv' id='msdiv46'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_2238'></a>Itthaṃ sudaṃ āyasmā campakapupphiyo thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2239'></a>Campakapupphiyattherassāpadānaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
