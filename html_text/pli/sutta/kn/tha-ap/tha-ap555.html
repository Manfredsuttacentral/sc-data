<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap555' lang='pli'>
<header>
<ul>
<li class='division'>Therāpadāna</li>
<li>Yasavagga</li>
</ul>
<h1>3. Gayākassapattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_7709'></a><a class='msdiv' id='msdiv35'></a>“<span class='var' id='note1839' title='ajinavatthaṃ nivatthohaṃ (si)'>Ajinacammavatthohaṃ</span>,<br>
khāribhāradharo tadā;<br>
Khārikaṃ hārayitvāna,<br>
kolaṃ ahāsi assamaṃ.</p>
<p><a class='sc' id='2'></a><a class='ms' id='p_20Ap1_7710'></a><a class='msdiv' id='msdiv36'></a>Bhagavā tamhi samaye,<br>
eko adutiyo jino;<br>
Mamassamaṃ upāgacchi,<br>
jotento sabbakālikaṃ.</p>
<p><a class='sc' id='3'></a><a class='ms' id='p_20Ap1_7711'></a><a class='msdiv' id='msdiv37'></a>Sakaṃ cittaṃ pasādetvā,<br>
abhivādetvāna subbataṃ;<br>
Ubho hatthehi paggayha,<br>
kolaṃ buddhassadāsahaṃ.</p>
<p><a class='sc' id='4'></a><a class='ms' id='p_20Ap1_7712'></a><a class='msdiv' id='msdiv38'></a>Ekatiṃse ito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
koladānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_7713'></a><a class='msdiv' id='msdiv39'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='6'></a><a class='ms' id='p_20Ap1_7714'></a><a class='msdiv' id='msdiv40'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='7'></a><a class='ms' id='p_20Ap1_7715'></a><a class='msdiv' id='msdiv41'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='8'></a><a class='ms' id='p_20Ap1_7716'></a>Itthaṃ sudaṃ āyasmā gayākassapo thero imā gāthāyo abhāsitthāti.</p>
<p class='endsutta'><a class='sc' id='9'></a><a class='ms' id='p_20Ap1_7717'></a>Gayākassapattherassāpadānaṃ tatiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
