<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap197' lang='pli'>
<header>
<ul>
<li class='division'>Therāpadāna</li>
<li>Tamālapupphiyavagga</li>
</ul>
<h1>5. Aṅkolakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2696'></a><a class='msdiv' id='msdiv23'></a>“Aṅkolaṃ pupphitaṃ disvā,<br>
<span class='var' id='note694' title='mālāvarasamogadhaṃ (s2, s3) | māhāsārasamotataṃ (pts1)'>mālāvaraṃ sakosakaṃ</span>;<br>
Ocinitvāna taṃ pupphaṃ,<br>
agamaṃ buddhasantikaṃ.</p>
<p><a class='sc' id='2'></a><a class='ms' id='p_20Ap1_2697'></a><a class='msdiv' id='msdiv24'></a>Siddhattho tamhi samaye,<br>
patilīno mahāmuni;<br>
Muhuttaṃ paṭimānetvā,<br>
guhāyaṃ pupphamokiriṃ.</p>
<p><a class='sc' id='3'></a><a class='ms' id='p_20Ap1_2698'></a><a class='msdiv' id='msdiv25'></a>Catunnavutito kappe,<br>
Yaṃ pupphamabhipūjayiṃ;<br>
Duggatiṃ nābhijānāmi,<br>
<span class='var' id='note695' title='buddhapūjāyidaṃ (bj, s2, s3, pts1)'>Pupphadānassidaṃ</span> phalaṃ.</p>
<p><a class='sc' id='4'></a><a class='ms' id='p_20Ap1_2699'></a><a class='msdiv' id='msdiv26'></a>Chattiṃsamhi ito kappe,<br>
āseko devagajjito;<br>
Sattaratanasampanno,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_2700'></a><a class='msdiv' id='msdiv27'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2701'></a>Itthaṃ sudaṃ āyasmā aṅkolako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2702'></a>Aṅkolakattherassāpadānaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
