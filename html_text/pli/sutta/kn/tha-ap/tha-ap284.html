<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap284' lang='pli'>
<header>
<ul>
<li class='division'>Therāpadāna</li>
<li>Paṇṇadāyakavagga</li>
</ul>
<h1>2. Phaladāyakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3293'></a><a class='msdiv' id='msdiv5'></a>“Sinerusamasantoso,<br>
<span class='var' id='note831' title='dharaṇīdharasādiso (bj, s2, s3) | dharaṇīdhārisādiso (pts1)'>dharaṇīsamasādiso</span>;<br>
Vuṭṭhahitvā samādhimhā,<br>
bhikkhāya mamupaṭṭhito.</p>
<p><a class='sc' id='2'></a><a class='ms' id='p_20Ap1_3294'></a><a class='msdiv' id='msdiv6'></a><span class='var' id='note832' title='harītakiṃ (s2, s3) | harīṭakam (pts1)'>Harītakaṃ</span> āmalakaṃ,<br>
ambajambuvibhītakaṃ;<br>
Kolaṃ bhallātakaṃ billaṃ,<br>
phārusakaphalāni ca.</p>
<p><a class='sc' id='3'></a><a class='ms' id='p_20Ap1_3295'></a><a class='msdiv' id='msdiv7'></a>Siddhatthassa mahesissa,<br>
sabbalokānukampino;<br>
Tañca sabbaṃ mayā dinnaṃ,<br>
vippasannena cetasā.</p>
<p><a class='sc' id='4'></a><a class='ms' id='p_20Ap1_3296'></a><a class='msdiv' id='msdiv8'></a>Catunnavutito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_3297'></a><a class='msdiv' id='msdiv9'></a>Sattapaññāsito kappe,<br>
ekajjho nāma khattiyo;<br>
Sattaratanasampanno,<br>
cakkavattī mahabbalo.</p>
<p><a class='sc' id='6'></a><a class='ms' id='p_20Ap1_3298'></a><a class='msdiv' id='msdiv10'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_3299'></a>Itthaṃ sudaṃ āyasmā phaladāyako thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_3300'></a>Phaladāyakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
