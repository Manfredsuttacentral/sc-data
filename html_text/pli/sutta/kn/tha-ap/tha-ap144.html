<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap144' lang='pli'>
<header>
<ul>
<li class='division'>Therāpadāna</li>
<li>Chattavagga</li>
</ul>
<h1>2. Thambhāropakattheraapadāna</h1>
</header>
<blockquote class='gatha'>
<p><a class='sc' id='1'></a><a class='pts' id='pts1.171'></a><a class='ms' id='p_20Ap1_2284'></a><a class='msdiv' id='msdiv5'></a>“Nibbute lokanāthamhi,<br>
dhammadassīnarāsabhe;<br>
Āropesiṃ dhajatthambhaṃ,<br>
buddhaseṭṭhassa cetiye.</p>
<p><a class='sc' id='2'></a><a class='ms' id='p_20Ap1_2285'></a><a class='msdiv' id='msdiv6'></a>Nisseṇiṃ māpayitvāna,<br>
thūpaseṭṭhaṃ samāruhiṃ;<br>
Jātipupphaṃ gahetvāna,<br>
thūpamhi abhiropayiṃ.</p>
<p><a class='sc' id='3'></a><a class='ms' id='p_20Ap1_2286'></a><a class='msdiv' id='msdiv7'></a>Aho buddhā aho dhammā,<br>
aho no satthu sampadā;<br>
Duggatiṃ nābhijānāmi,<br>
thūpapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_2287'></a><a class='msdiv' id='msdiv8'></a>Catunnavutito kappe,<br>
thūpasīkhasanāmakā;<br>
Soḷasāsiṃsu rājāno,<br>
cakkavattī mahabbalā.</p>
<p><a class='sc' id='5'></a><a class='ms' id='p_20Ap1_2288'></a><a class='msdiv' id='msdiv9'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2289'></a>Itthaṃ sudaṃ āyasmā thambhāropako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2290'></a>Thambhāropakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
