<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap169' lang='pli'>
<header>
<ul>
<li class='division'>Therāpadāna</li>
<li>Supāricariyavagga</li>
</ul>
<h1><span class='var' id='note643' title='yudhikapupphiyattherāpadānaṃ (s2, s3)'>7 Yūthikapupphiyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2477'></a><a class='msdiv' id='msdiv33'></a>“Candabhāgānadītīre,<br>
anusotaṃ vajāmahaṃ;<br>
Sayambhuṃ addasaṃ tattha,<br>
sālarājaṃva phullitaṃ.</p>
<p><a class='sc' id='2'></a><a class='ms' id='p_20Ap1_2478'></a><a class='msdiv' id='msdiv34'></a>Pupphaṃ <span class='var' id='note644' title='yudhikamādāya (s2, s3)'>yūthikamādāya</span>,<br>
upagacchiṃ mahāmuniṃ;<br>
Pasannacitto sumano,<br>
buddhassa abhiropayiṃ.</p>
<p><a class='sc' id='3'></a><a class='ms' id='p_20Ap1_2479'></a><a class='msdiv' id='msdiv35'></a>Catunnavutito kappe,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_2480'></a><a class='msdiv' id='msdiv36'></a>Sattasaṭṭhimhito kappe,<br>
eko sāmuddharo <span class='var' id='note645' title='ahu (s2, s3)'>ahuṃ</span>;<br>
Sattaratanasampanno,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_2481'></a><a class='msdiv' id='msdiv37'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2482'></a>Itthaṃ sudaṃ āyasmā <span class='var' id='note646' title='yudhikapupphiyo (s2, s3)'>yūthikapupphiyo</span> thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2483'></a>Yūthikapupphiyattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
