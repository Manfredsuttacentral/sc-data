<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap324' lang='pli'>
<header>
<ul>
<li class='division'>Therāpadāna</li>
<li>Umāpupphiyavagga</li>
</ul>
<h1><span class='var' id='note889' title='puḷinapūjakattherāpadānaṃ (s2, s3)'>2 Pulinapūjakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='pts' id='pts1.259'></a><a class='ms' id='p_20Ap1_3594'></a><a class='msdiv' id='msdiv7'></a>“Kakudhaṃ vilasantaṃva,<br>
nisabhājāniyaṃ yathā;<br>
Osadhiṃva virocantaṃ,<br>
obhāsantaṃ narāsabhaṃ.</p>
<p><a class='sc' id='2'></a><a class='ms' id='p_20Ap1_3595'></a><a class='msdiv' id='msdiv8'></a>Añjaliṃ paggahetvāna,<br>
avandiṃ satthuno ahaṃ;<br>
Satthāraṃ parivaṇṇesiṃ,<br>
sakakammena <span class='var' id='note890' title='tosito (bj, pts1)'>tosayiṃ</span>.</p>
<p><a class='sc' id='3'></a><a class='ms' id='p_20Ap1_3596'></a><a class='msdiv' id='msdiv9'></a>Susuddhaṃ <span class='var' id='note891' title='puḷinaṃ (s2, s3)'>pulinaṃ</span> gayha,<br>
gatamagge samokiriṃ;<br>
Ucchaṅgena gahetvāna,<br>
vipassissa mahesino.</p>
<p><a class='sc' id='4'></a><a class='ms' id='p_20Ap1_3597'></a><a class='msdiv' id='msdiv10'></a>Tato upaḍḍhapulinaṃ,<br>
vippasannena cetasā;<br>
Divāvihāre osiñciṃ,<br>
dvipadindassa tādino.</p>
<p><a class='sc' id='5'></a><a class='ms' id='p_20Ap1_3598'></a><a class='msdiv' id='msdiv11'></a>Ekanavutito kappe,<br>
pulinaṃ yamasiñcahaṃ;<br>
Duggatiṃ nābhijānāmi,<br>
pulinassa idaṃ phalaṃ.</p>
<p><a class='sc' id='6'></a><a class='ms' id='p_20Ap1_3599'></a><a class='msdiv' id='msdiv12'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_3600'></a>Itthaṃ sudaṃ āyasmā <span class='var' id='note892' title='puḷinapūjako (s2, s3)'>pulinapūjako</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_3601'></a>Pulinapūjakattherassāpadānaṃ dutiyaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
