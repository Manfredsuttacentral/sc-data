<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap151' lang='pli'>
<header>
<ul>
<li class='division'>Therāpadāna</li>
<li>Chattavagga</li>
</ul>
<h1>9. Vaṭaṃsakiyattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2336'></a><a class='msdiv' id='msdiv43'></a>“Sumedho nāma nāmena,<br>
sayambhū aparājito;<br>
Vivekamanubrūhanto,<br>
ajjhogāhi mahāvanaṃ.</p>
<p><a class='sc' id='2'></a><a class='ms' id='p_20Ap1_2337'></a><a class='msdiv' id='msdiv44'></a>Saḷalaṃ pupphitaṃ disvā,<br>
<span class='var' id='note624' title='bandhitvāna (si, pts1)'>ganthitvāna</span> vaṭaṃsakaṃ;<br>
Buddhassa abhiropesiṃ,<br>
sammukhā lokanāyakaṃ.</p>
<p><a class='sc' id='3'></a><a class='ms' id='p_20Ap1_2338'></a><a class='msdiv' id='msdiv45'></a>Tiṃsakappasahassamhi,<br>
yaṃ pupphamabhiropayiṃ;<br>
Duggatiṃ nābhijānāmi,<br>
buddhapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_2339'></a><a class='msdiv' id='msdiv46'></a>Ūnavīse kappasate,<br>
soḷasāsuṃ sunimmitā;<br>
Sattaratanasampannā,<br>
cakkavattī mahabbalā.</p>
<p><a class='sc' id='5'></a><a class='ms' id='p_20Ap1_2340'></a><a class='msdiv' id='msdiv47'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_2341'></a>Itthaṃ sudaṃ āyasmā vaṭaṃsakiyo thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_2342'></a>Vaṭaṃsakiyattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
