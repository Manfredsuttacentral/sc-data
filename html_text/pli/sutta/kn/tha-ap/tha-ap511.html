<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap511' lang='pli'>
<header>
<ul>
<li class='division'>Therāpadāna</li>
<li>Kaṇikāravagga</li>
</ul>
<h1><span class='var' id='note1585' title='tālaphaliyattherāpadānaṃ (s2, s3, pts1)'>9 Tālaphaladāyakattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_6668'></a><a class='msdiv' id='msdiv85'></a>“Sataraṃsī nāma bhagavā,<br>
sayambhū aparājito;<br>
Vivekā vuṭṭhahitvāna,<br>
gocarāyābhinikkhami.</p>
<p><a class='sc' id='2'></a><a class='ms' id='p_20Ap1_6669'></a><a class='msdiv' id='msdiv86'></a>Phalahattho ahaṃ disvā,<br>
upagacchiṃ narāsabhaṃ;<br>
Pasannacitto sumano,<br>
tālaphalaṃ adāsahaṃ.</p>
<p><a class='sc' id='3'></a><a class='ms' id='p_20Ap1_6670'></a><a class='msdiv' id='msdiv87'></a>Catunnavutito kappe,<br>
yaṃ phalaṃ adadiṃ tadā;<br>
Duggatiṃ nābhijānāmi,<br>
phaladānassidaṃ phalaṃ.</p>
<p><a class='sc' id='4'></a><a class='ms' id='p_20Ap1_6671'></a><a class='msdiv' id='msdiv88'></a>Kilesā jhāpitā mayhaṃ,<br>
… pe …<br>
viharāmi anāsavo.</p>
<p><a class='sc' id='5'></a><a class='ms' id='p_20Ap1_6672'></a><a class='msdiv' id='msdiv89'></a>Svāgataṃ vata me āsi,<br>
… pe …<br>
kataṃ buddhassa sāsanaṃ.</p>
<p><a class='sc' id='6'></a><a class='ms' id='p_20Ap1_6673'></a><a class='msdiv' id='msdiv90'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='7'></a><a class='ms' id='p_20Ap1_6674'></a>Itthaṃ sudaṃ āyasmā <span class='var' id='note1586' title='tālaphaliyo (s2, s3, pts1)'>tālaphaladāyako</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_6675'></a>Tālaphaladāyakattherassāpadānaṃ navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
