<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap212' lang='pli'>
<header>
<ul>
<li class='division'>Therāpadāna</li>
<li>Kaṇikārapupphiyavagga</li>
</ul>
<h1><span class='var' id='note716' title='vātātapanivāriyattherāpadānaṃ (bj, pts1)'>10 Pāpanivāriyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_2811'></a><a class='msdiv' id='msdiv44'></a>“Tissassa tu bhagavato,<br>
devadevassa tādino;<br>
Ekacchattaṃ mayā dinnaṃ,<br>
vippasannena cetasā.</p>
<p><a class='sc' id='2'></a><a class='ms' id='p_20Ap1_2812'></a><a class='msdiv' id='msdiv45'></a>Nivutaṃ hoti me pāpaṃ,<br>
kusalassupasampadā;<br>
Ākāse chattaṃ dhārenti,<br>
pubbakammassidaṃ phalaṃ.</p>
<p><a class='sc' id='3'></a><a class='ms' id='p_20Ap1_2813'></a><a class='msdiv' id='msdiv46'></a>Carimaṃ vattate mayhaṃ,<br>
bhavā sabbe samūhatā;<br>
Dhāremi antimaṃ dehaṃ,<br>
sammāsambuddhasāsane.</p>
<p><a class='sc' id='4'></a><a class='ms' id='p_20Ap1_2814'></a><a class='msdiv' id='msdiv47'></a>Dvenavute ito kappe,<br>
yaṃ chattamadadiṃ tadā;<br>
Duggatiṃ nābhijānāmi,<br>
chattadānassidaṃ phalaṃ.</p>
<p><a class='sc' id='5'></a><a class='ms' id='p_20Ap1_2815'></a><a class='msdiv' id='msdiv48'></a>Dvesattatimhito kappe,<br>
aṭṭhāsiṃsu janādhipā;<br>
Mahānidānanāmena,<br>
rājāno cakkavattino.</p>
<p><a class='sc' id='6'></a><a class='ms' id='p_20Ap1_2816'></a><a class='msdiv' id='msdiv49'></a>Paṭisambhidā catasso,<br>
… pe …<br>
kataṃ buddhassa sāsanaṃ”. (2314)</p>
</blockquote>
<p><a class='sc' id='7'></a><a class='ms' id='p_20Ap1_2817'></a>Itthaṃ sudaṃ āyasmā <span class='var' id='note717' title='vātātapanivāriyo (bj, pts1)'>pāpanivāriyo</span> thero imā gāthāyo abhāsitthāti.</p>
<p class='endsutta'><a class='sc' id='8'></a><a class='ms' id='p_20Ap1_2818'></a>Pāpanivāriyattherassāpadānaṃ dasamaṃ.</p>
<p class='endsection'><a class='sc' id='9'></a><a class='ms' id='p_20Ap1_2819'></a>Kaṇikārapupphiyavaggo ekavīsatimo.</p>
<p class='uddana-intro'><a class='sc' id='10'></a><a class='ms' id='p_20Ap1_2820'></a>Tassuddānaṃ</p>
<blockquote class='uddanagatha'>
<p><a class='sc' id='11'></a><a class='pts' id='pts1.208'></a><a class='ms' id='p_20Ap1_2821'></a>Kaṇikāro minelañca,<br>
kiṅkaṇi taraṇena ca;<br>
Nigguṇḍipupphī dakado,<br>
salalo ca kuraṇḍako;<br>
Ādhārako pāpavārī,<br>
aṭṭhatālīsa gāthakāti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
