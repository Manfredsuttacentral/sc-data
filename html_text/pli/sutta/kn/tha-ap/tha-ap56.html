<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap56' lang='pli'>
<header>
<ul>
<li class='division'>Therāpadāna</li>
<li>Bījanivagga</li>
</ul>
<h1><span class='var' id='note388' title='gandhodakadāyakattherāpadānaṃ (s2, s3) | gandhodakattherāpadānaṃ (pts1)'>4 Gandhodakiyattheraapadāna</span></h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_1406'></a><a class='msdiv' id='msdiv25'></a>“Padumuttarabuddhassa,<br>
mahābodhimaho ahu;<br>
Vicittaṃ ghaṭamādāya,<br>
gandhodakamadāsahaṃ.</p>
<p><a class='sc' id='2'></a><a class='ms' id='p_20Ap1_1407'></a><a class='msdiv' id='msdiv26'></a>Nhānakāle ca bodhiyā,<br>
mahāmegho pavassatha;<br>
Ninnādo ca mahā āsi,<br>
asaniyā phalantiyā.</p>
<p><a class='sc' id='3'></a><a class='ms' id='p_20Ap1_1408'></a><a class='msdiv' id='msdiv27'></a>Tenevāsanivegena,<br>
tattha <span class='var' id='note389' title='kālakato (bj, s2, s3, pts1)'>kālaṅkato</span> <span class='var' id='note390' title='ahuṃ (bj)'>ahaṃ</span>;<br>
Devaloke ṭhito santo,<br>
imā gāthā abhāsahaṃ.</p>
<p><a class='sc' id='4'></a><a class='pts' id='pts1.106'></a><a class='ms' id='p_20Ap1_1409'></a><a class='msdiv' id='msdiv28'></a>‘<span class='var' id='note391' title='aho buddho aho dhammo (bj, s2, s3, c1) 19Th1.A:402 (415 piṭṭhe)'>Aho buddhā aho dhammā</span>,<br>
aho no satthusampadā;<br>
<span class='var' id='note392' title='kalebaraṃ (bj, pts1)'>Kaḷevaraṃ</span> me patitaṃ,<br>
devaloke ramāmahaṃ.</p>
<p><a class='sc' id='5'></a><a class='ms' id='p_20Ap1_1410'></a><a class='msdiv' id='msdiv29'></a>Ubbiddhaṃ bhavanaṃ mayhaṃ,<br>
Satabhūmaṃ samuggataṃ;<br>
Kaññāsatasahassāni,<br>
Parivārenti maṃ sadā.</p>
<p><a class='sc' id='6'></a><a class='ms' id='p_20Ap1_1411'></a><a class='msdiv' id='msdiv30'></a>Ābādhā me na vijjanti,<br>
soko mayhaṃ na vijjati;<br>
Pariḷāhaṃ na passāmi,<br>
puññakammassidaṃ phalaṃ.</p>
<p><a class='sc' id='7'></a><a class='ms' id='p_20Ap1_1412'></a><a class='msdiv' id='msdiv31'></a>Aṭṭhavīse kappasate,<br>
rājā saṃvasito ahuṃ;<br>
Sattaratanasampanno,<br>
cakkavattī mahabbalo’.</p>
<p><a class='sc' id='8'></a><a class='ms' id='p_20Ap1_1413'></a><a class='msdiv' id='msdiv32'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='9'></a><a class='ms' id='p_20Ap1_1414'></a>Itthaṃ sudaṃ āyasmā <span class='var' id='note393' title='gandhodakadāyako (s2, s3)'>gandhodakiyo</span> thero imā gāthāyo abhāsitthāti.</p>
<p class='endsutta'><a class='sc' id='10'></a><a class='ms' id='p_20Ap1_1415'></a>Gandhodakiyattherassāpadānaṃ catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
