<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='tha-ap259' lang='pli'>
<header>
<ul>
<li class='division'>Therāpadāna</li>
<li>Thomakavagga</li>
</ul>
<h1>7. Mañjaripūjakattheraapadāna</h1>
</header>
<blockquote class='gatha'>
<p><a class='sc' id='1'></a><a class='ms' id='p_20Ap1_3128'></a><a class='msdiv' id='msdiv23'></a>“Mañjarikaṃ karitvāna,<br>
rathiyaṃ paṭipajjahaṃ;<br>
Addasaṃ samaṇānaggaṃ,<br>
bhikkhusaṃghapurakkhataṃ.</p>
<p><a class='sc' id='2'></a><a class='ms' id='p_20Ap1_3129'></a><a class='msdiv' id='msdiv24'></a>Pasannacitto sumano,<br>
paramāya ca pītiyā;<br>
Ubho hatthehi paggayha,<br>
buddhassa abhiropayiṃ.</p>
<p><a class='sc' id='3'></a><a class='ms' id='p_20Ap1_3130'></a><a class='msdiv' id='msdiv25'></a>Dvenavute ito kappe,<br>
yaṃ pupphamabhipūjayiṃ;<br>
Duggatiṃ nābhijānāmi,<br>
pupphapūjāyidaṃ phalaṃ.</p>
<p><a class='sc' id='4'></a><a class='ms' id='p_20Ap1_3131'></a><a class='msdiv' id='msdiv26'></a>Ito tesattatikappe,<br>
eko āsiṃ mahīpati;<br>
Jotiyo nāma nāmena,<br>
cakkavattī mahabbalo.</p>
<p><a class='sc' id='5'></a><a class='ms' id='p_20Ap1_3132'></a><a class='msdiv' id='msdiv27'></a>Paṭisambhidā catasso,<br>
… pe …<br>
kataṃ buddhassa sāsanaṃ”.</p>
</blockquote>
<p><a class='sc' id='6'></a><a class='ms' id='p_20Ap1_3133'></a>Itthaṃ sudaṃ āyasmā mañjaripūjako thero imā gāthāyo abhāsitthāti.</p>
<p class='endsutta'><a class='sc' id='7'></a><a class='ms' id='p_20Ap1_3134'></a>Mañjaripūjakattherassāpadānaṃ sattamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
