<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.11' lang='pli'>
<header>
<ul>
<li class='division'>Sutta Nipāta&#160;3.11</li>
</ul>
<h1>Nālakasutta</h1>
</header>
<blockquote class='gatha'>
<p><a class='sc' id='1'></a><a class='vns' id='vns685'></a><a class='vnp' id='vnp679'></a><a class='ms' id='p_18Sn_817'></a>Ānandajāte tidasagaṇe patīte,<br>
Sakkañca indaṃ sucivasane ca deve;<br>
Dussaṃ gahetvā atiriva thomayante,<br>
Asito isi addasa divāvihāre.</p>
<p><a class='sc' id='2'></a><a class='vns' id='vns686'></a><a class='vnp' id='vnp680'></a><a class='pts' id='pts132'></a><a class='ms' id='p_18Sn_818'></a>Disvāna deve muditamane udagge,<a class='brnum' id='br2'></a><br>
Cittiṃ <span class='var' id='note376' title='karitvā idamavocāsi (bj, pts1)'>karitvāna idamavoca</span> tattha;<br>
“ Kiṃ devasaṅgho atiriva kalyarūpo,<br>
Dussaṃ gahetvā <span class='var' id='note377' title='bhamayatha (bj, pts1)'>ramayatha</span> kiṃ paṭicca.</p>
<p><a class='sc' id='3'></a><a class='vns' id='vns687'></a><a class='vnp' id='vnp681'></a><a class='ms' id='p_18Sn_819'></a>Yadāpi āsī asurehi saṅgamo,<a class='brnum' id='br3'></a><br>
Jayo surānaṃ asurā parājitā;<br>
Tadāpi netādiso lomahaṃsano,<br>
Kimabbhutaṃ daṭṭhu marū pamoditā.</p>
<p><a class='sc' id='4'></a><a class='vns' id='vns688'></a><a class='vnp' id='vnp682'></a><a class='ms' id='p_18Sn_820'></a>Seḷenti gāyanti ca vādayanti ca,<a class='brnum' id='br4'></a><br>
Bhujāni <span class='var' id='note378' title='poṭhenti (bj, pts1) | pothenti (mr)'>phoṭenti</span> ca naccayanti ca;<br>
Pucchāmi vohaṃ merumuddhavāsine,<br>
Dhunātha me saṃsayaṃ khippa mārisā”.</p>
<p><a class='sc' id='5'></a><a class='vns' id='vns689'></a><a class='vnp' id='vnp683'></a><a class='ms' id='p_18Sn_821'></a>“So bodhisatto ratanavaro atulyo,<a class='brnum' id='br5'></a><br>
Manussaloke <span class='var' id='note379' title='hitasubhatāya (bj) | hitasukhatāya (s1-3, pts1)'>hitasukhatthāya</span> jāto;<br>
Sakyāna gāme janapade lumbineyye,<br>
Tenamha tuṭṭhā atiriva kalyarūpā.</p>
<p><a class='sc' id='6'></a><a class='vns' id='vns690'></a><a class='vnp' id='vnp684'></a><a class='pts' id='pts133'></a><a class='ms' id='p_18Sn_822'></a>So sabbasattuttamo aggapuggalo,<a class='brnum' id='br6'></a><br>
Narāsabho sabbapajānamuttamo;<br>
Vattessati cakkamisivhaye vane,<br>
Nadaṃva sīho balavā migābhibhū”.</p>
<p><a class='sc' id='7'></a><a class='vns' id='vns691'></a><a class='vnp' id='vnp685'></a><a class='ms' id='p_18Sn_823'></a>Taṃ saddaṃ sutvā turitamavasarī so,<a class='brnum' id='br7'></a><br>
Suddhodanassa tada bhavanaṃ <span class='var' id='note380' title='upāgami (bj, pts1)'>upāvisi</span>;<br>
Nisajja tattha idamavocāsi sakye,<br>
“ Kuhiṃ kumāro ahamapi daṭṭhukāmo”.</p>
<p><a class='sc' id='8'></a><a class='vns' id='vns692'></a><a class='vnp' id='vnp686'></a><a class='ms' id='p_18Sn_824'></a>Tato kumāraṃ jalitamiva suvaṇṇaṃ,<a class='brnum' id='br8'></a><br>
Ukkāmukheva <span class='var' id='note381' title='sukusalena sampahaṭṭhaṃ (mr)'>sukusalasampahaṭṭhaṃ</span>;<br>
<span class='var' id='note382' title='daddaḷhamānaṃ (mr)'>Daddallamānaṃ</span> siriyā anomavaṇṇaṃ,<br>
Dassesu puttaṃ asitavhayassa sakyā.</p>
<p><a class='sc' id='9'></a><a class='vns' id='vns693'></a><a class='vnp' id='vnp687'></a><a class='ms' id='p_18Sn_825'></a>Disvā kumāraṃ sikhimiva pajjalantaṃ,<a class='brnum' id='br9'></a><br>
Tārāsabhaṃva nabhasigamaṃ visuddhaṃ;<br>
Suriyaṃ tapantaṃ saradarivabbhamuttaṃ,<br>
Ānandajāto vipulamalattha pītiṃ.</p>
<p><a class='sc' id='10'></a><a class='vns' id='vns694'></a><a class='vnp' id='vnp688'></a><a class='ms' id='p_18Sn_826'></a>Anekasākhañca sahassamaṇḍalaṃ,<a class='brnum' id='br10'></a><br>
Chattaṃ marū dhārayumantalikkhe;<br>
Suvaṇṇadaṇḍā vītipatanti cāmarā,<br>
Na dissare cāmarachattagāhakā.</p>
<p><a class='sc' id='11'></a><a class='vns' id='vns695'></a><a class='vnp' id='vnp689'></a><a class='pts' id='pts134'></a><a class='ms' id='p_18Sn_827'></a>Disvā jaṭī kaṇhasirivhayo isi,<a class='brnum' id='br11'></a><br>
Suvaṇṇanikkhaṃ viya paṇḍukambale;<br>
Setañca chattaṃ <span class='var' id='note383' title='dhārayantaṃ (bj, mr) | dhārayanta (s1-3)'>dhariyanta</span> muddhani,<br>
Udaggacitto sumano paṭiggahe.</p>
<p><a class='sc' id='12'></a><a class='vns' id='vns696'></a><a class='vnp' id='vnp690'></a><a class='ms' id='p_18Sn_828'></a>Paṭiggahetvā pana sakyapuṅgavaṃ,<a class='brnum' id='br12'></a><br>
<span class='var' id='note384' title='jigiṃsako (bj, s1-3, pts1) | jigiṃsato (mr)'>Jigīsako</span> lakkhaṇamantapāragū;<br>
Pasannacitto giramabbhudīrayi,<br>
“ Anuttarāyaṃ <span class='var' id='note385' title='dipadānamuttamo (bj, s1-3, pts1)'>dvipadānamuttamo</span>”.</p>
<p><a class='sc' id='13'></a><a class='vns' id='vns697'></a><a class='vnp' id='vnp691'></a><a class='ms' id='p_18Sn_829'></a>Athattano gamanamanussaranto,<a class='brnum' id='br13'></a><br>
Akalyarūpo gaḷayati assukāni;<br>
Disvāna sakyā isimavocuṃ rudantaṃ,<br>
“ No ce kumāre bhavissati antarāyo”.</p>
<p><a class='sc' id='14'></a><a class='vns' id='vns698'></a><a class='vnp' id='vnp692'></a><a class='ms' id='p_18Sn_830'></a>Disvāna sakye isimavoca akalye,<a class='brnum' id='br14'></a><br>
“ Nāhaṃ kumāre ahitamanussarāmi;<br>
Na cāpimassa bhavissati antarāyo,<br>
Na orakāyaṃ <span class='var' id='note386' title='adhimanasā (s1-3, pts1)'>adhimānasā</span> bhavātha.</p>
<p><a class='sc' id='15'></a><a class='vns' id='vns699'></a><a class='vnp' id='vnp693'></a><a class='ms' id='p_18Sn_831'></a>Sambodhiyaggaṃ phusissatāyaṃ kumāro,<a class='brnum' id='br15'></a><br>
So dhammacakkaṃ paramavisuddhadassī;<br>
Vattessatāyaṃ bahujanahitānukampī,<br>
Vitthārikassa bhavissati brahmacariyaṃ.</p>
<p><a class='sc' id='16'></a><a class='vns' id='vns700'></a><a class='vnp' id='vnp694'></a><a class='pts' id='pts135'></a><a class='ms' id='p_18Sn_832'></a>Mamañca āyu na ciramidhāvaseso,<a class='brnum' id='br16'></a><br>
Athantarā me bhavissati kālakiriyā;<br>
Sohaṃ na <span class='var' id='note387' title='sussaṃ (si, s1-3, pts1)'>sossaṃ</span> asamadhurassa dhammaṃ,<br>
Tenamhi aṭṭo byasanaṅgato aghāvī”.</p>
<p><a class='sc' id='17'></a><a class='vns' id='vns701'></a><a class='vnp' id='vnp695'></a><a class='ms' id='p_18Sn_833'></a>So sākiyānaṃ vipulaṃ janetvā pītiṃ,<a class='brnum' id='br17'></a><br>
Antepuramhā <span class='var' id='note388' title='niragamā (bj, s1-3) | nigamā (si) | niragama (pts1)'>niggamā</span> brahmacārī;<br>
So bhāgineyyaṃ sayaṃ anukampamāno,<br>
Samādapesi asamadhurassa dhamme.</p>
<p><a class='sc' id='18'></a><a class='vns' id='vns702'></a><a class='vnp' id='vnp696'></a><a class='ms' id='p_18Sn_834'></a>“Buddhoti ghosaṃ <span class='var' id='note389' title='yadi (s1-3, mr)'>yada</span> parato suṇāsi,<a class='brnum' id='br18'></a><br>
Sambodhipatto vivarati dhammamaggaṃ;<br>
Gantvāna tattha <span class='var' id='note390' title='samayaṃ paripucchiyāno (bj, pts1) | sayaṃ paripucchamāno (s1-3)'>samayaṃ paripucchamāno</span>,<br>
Carassu tasmiṃ bhagavati brahmacariyaṃ”.</p>
<p><a class='sc' id='19'></a><a class='vns' id='vns703'></a><a class='vnp' id='vnp697'></a><a class='ms' id='p_18Sn_835'></a>Tenānusiṭṭho hitamanena tādinā,<a class='brnum' id='br19'></a><br>
Anāgate paramavisuddhadassinā;<br>
So nālako upacitapuññasañcayo,<br>
Jinaṃ <span class='var' id='note391' title='pati + ikkhaṃ ='>patikkhaṃ</span> parivasi rakkhitindriyo.</p>
<p><a class='sc' id='20'></a><a class='vns' id='vns704'></a><a class='vnp' id='vnp698'></a><a class='pts' id='pts136'></a><a class='ms' id='p_18Sn_836'></a>Sutvāna ghosaṃ jinavaracakkavattane,<a class='brnum' id='br20'></a><br>
Gantvāna disvā isinisabhaṃ pasanno;<br>
Moneyyaseṭṭhaṃ munipavaraṃ apucchi,<br>
Samāgate asitāvhayassa sāsaneti.</p>
</blockquote>
<p class='endsection'>Vatthugāthā niṭṭhitā.</p>
<blockquote class='gatha'>
<p><a class='sc' id='21'></a><a class='vns' id='vns705'></a><a class='vnp' id='vnp699'></a><a class='ms' id='p_18Sn_838'></a>“Aññātametaṃ vacanaṃ,<a class='brnum' id='br21'></a><br>
Asitassa yathātathaṃ;<br>
Taṃ taṃ gotama pucchāmi,<br>
Sabbadhammāna pāraguṃ.</p>
<p><a class='sc' id='22'></a><a class='vns' id='vns706'></a><a class='vnp' id='vnp700'></a><a class='ms' id='p_18Sn_839'></a>Anagāriyupetassa,<a class='brnum' id='br22'></a><br>
Bhikkhācariyaṃ jigīsato;<br>
Muni pabrūhi me puṭṭho,<br>
Moneyyaṃ uttamaṃ padaṃ”.</p>
<p><a class='sc' id='23'></a><a class='vns' id='vns707'></a><a class='vnp' id='vnp701'></a><a class='ms' id='p_18Sn_840'></a>“Moneyyaṃ te upaññissaṃ,<a class='brnum' id='br23'></a><br>
<span class='speaker'>(iti bhagavā):</span><br>
Dukkaraṃ durabhisambhavaṃ;<br>
Handa te naṃ pavakkhāmi,<br>
Santhambhassu daḷho bhava.</p>
<p><a class='sc' id='24'></a><a class='vns' id='vns708'></a><a class='vnp' id='vnp702'></a><a class='ms' id='p_18Sn_841'></a>Samānabhāgaṃ kubbetha,<a class='brnum' id='br24'></a><br>
Gāme akkuṭṭhavanditaṃ;<br>
Manopadosaṃ rakkheyya,<br>
Santo anuṇṇato care.</p>
<p><a class='sc' id='25'></a><a class='vns' id='vns709'></a><a class='vnp' id='vnp703'></a><a class='pts' id='pts137'></a><a class='ms' id='p_18Sn_842'></a>Uccāvacā niccharanti,<a class='brnum' id='br25'></a><br>
Dāye aggisikhūpamā;<br>
Nāriyo muniṃ palobhenti,<br>
Tā su taṃ mā palobhayuṃ.</p>
<p><a class='sc' id='26'></a><a class='vns' id='vns710'></a><a class='vnp' id='vnp704'></a><a class='ms' id='p_18Sn_843'></a>Virato methunā dhammā,<a class='brnum' id='br26'></a><br>
Hitvā kāme <span class='var' id='note392' title='parovare (bj, pts1) | varāvare (s1-3)'>paropare</span>;<br>
Aviruddho asāratto,<br>
Pāṇesu tasathāvare.</p>
<p><a class='sc' id='27'></a><a class='vns' id='vns711'></a><a class='vnp' id='vnp705'></a><a class='ms' id='p_18Sn_844'></a>Yathā ahaṃ tathā ete,<a class='brnum' id='br27'></a><br>
Yathā ete tathā ahaṃ;<br>
Attānaṃ upamaṃ katvā,<br>
Na haneyya na ghātaye.</p>
<p><a class='sc' id='28'></a><a class='vns' id='vns712'></a><a class='vnp' id='vnp706'></a><a class='ms' id='p_18Sn_845'></a>Hitvā icchañca lobhañca,<a class='brnum' id='br28'></a><br>
Yattha satto puthujjano;<br>
Cakkhumā paṭipajjeyya,<br>
Tareyya narakaṃ imaṃ.</p>
<p><a class='sc' id='29'></a><a class='vns' id='vns713'></a><a class='vnp' id='vnp707'></a><a class='ms' id='p_18Sn_846'></a>Ūnūdaro mitāhāro,<a class='brnum' id='br29'></a><br>
Appicchassa alolupo;<br>
<span class='var' id='note393' title='sa ve (bj, pts1)'>Sadā</span> icchāya nicchāto,<br>
Aniccho hoti nibbuto.</p>
<p><a class='sc' id='30'></a><a class='vns' id='vns714'></a><a class='vnp' id='vnp708'></a><a class='ms' id='p_18Sn_847'></a>Sa piṇḍacāraṃ caritvā,<a class='brnum' id='br30'></a><br>
Vanantamabhihāraye;<br>
Upaṭṭhito rukkhamūlasmiṃ,<br>
Āsanūpagato muni.</p>
<p><a class='sc' id='31'></a><a class='vns' id='vns715'></a><a class='vnp' id='vnp709'></a><a class='ms' id='p_18Sn_848'></a>Sa jhānapasuto dhīro,<a class='brnum' id='br31'></a><br>
Vanante ramito siyā;<br>
Jhāyetha rukkhamūlasmiṃ,<br>
Attānamabhitosayaṃ.</p>
<p><a class='sc' id='32'></a><a class='vns' id='vns716'></a><a class='vnp' id='vnp710'></a><a class='ms' id='p_18Sn_849'></a>Tato ratyā <span class='var' id='note394' title='vivasane (bj, s1-3, pts1)'>vivasāne</span>,<a class='brnum' id='br32'></a><br>
Gāmantamabhihāraye;<br>
Avhānaṃ nābhinandeyya,<br>
Abhihārañca gāmato.</p>
<p><a class='sc' id='33'></a><a class='vns' id='vns717'></a><a class='vnp' id='vnp711'></a><a class='ms' id='p_18Sn_850'></a>Na munī gāmamāgamma,<a class='brnum' id='br33'></a><br>
Kulesu sahasā care;<br>
Ghāsesanaṃ chinnakatho,<br>
Na vācaṃ payutaṃ bhaṇe.</p>
<p><a class='sc' id='34'></a><a class='vns' id='vns718'></a><a class='vnp' id='vnp712'></a><a class='ms' id='p_18Sn_851'></a>Alatthaṃ yadidaṃ sādhu,<a class='brnum' id='br34'></a><br>
Nālatthaṃ kusalaṃ iti;<br>
Ubhayeneva so tādī,<br>
<span class='var' id='note395' title='rukkhaṃ va upanivattati (bj) | rukkhaṃva upātivattati (s1-3) | rukkhaṃvu’pativattati (mr)'>Rukkhaṃvupanivattati</span>.</p>
<p><a class='sc' id='35'></a><a class='vns' id='vns719'></a><a class='vnp' id='vnp713'></a><a class='pts' id='pts138'></a><a class='ms' id='p_18Sn_852'></a>Sa pattapāṇi vicaranto,<a class='brnum' id='br35'></a><br>
Amūgo mūgasammato;<br>
Appaṃ dānaṃ na hīḷeyya,<br>
Dātāraṃ nāvajāniyā.</p>
<p><a class='sc' id='36'></a><a class='vns' id='vns720'></a><a class='vnp' id='vnp714'></a><a class='ms' id='p_18Sn_853'></a>Uccāvacā hi paṭipadā,<a class='brnum' id='br36'></a><br>
Samaṇena pakāsitā;<br>
Na pāraṃ diguṇaṃ yanti,<br>
Nayidaṃ ekaguṇaṃ mutaṃ.</p>
<p><a class='sc' id='37'></a><a class='vns' id='vns721'></a><a class='vnp' id='vnp715'></a><a class='ms' id='p_18Sn_854'></a>Yassa ca visatā natthi,<a class='brnum' id='br37'></a><br>
Chinnasotassa bhikkhuno;<br>
Kiccākiccappahīnassa,<br>
Pariḷāho na vijjati.</p>
<p><a class='sc' id='38'></a><a class='vns' id='vns722'></a><a class='vnp' id='vnp716'></a><a class='ms' id='p_18Sn_855'></a>Moneyyaṃ te upaññissaṃ,<a class='brnum' id='br38'></a><br>
Khuradhārūpamo bhave;<br>
Jivhāya tālumāhacca,<br>
Udare saññato siyā.</p>
<p><a class='sc' id='39'></a><a class='vns' id='vns723'></a><a class='vnp' id='vnp717'></a><a class='ms' id='p_18Sn_856'></a>Alīnacitto ca siyā,<a class='brnum' id='br39'></a><br>
Na cāpi bahu cintaye;<br>
Nirāmagandho asito,<br>
Brahmacariyaparāyaṇo.</p>
<p><a class='sc' id='40'></a><a class='vns' id='vns724'></a><a class='vnp' id='vnp718'></a><a class='ms' id='p_18Sn_857'></a>Ekāsanassa sikkhetha,<a class='brnum' id='br40'></a><br>
Samaṇūpāsanassa ca;<br>
Ekattaṃ monamakkhātaṃ,<br>
Eko ce abhiramissasi;<br>
Atha <span class='var' id='note397' title='bhāsihi (bj, s1-3, pts1)'>bhāhisi</span> dasadisā.</p>
<p><a class='sc' id='41'></a><a class='vns' id='vns725'></a><a class='vnp' id='vnp719'></a><a class='ms' id='p_18Sn_858'></a>Sutvā dhīrānaṃ nighosaṃ,<a class='brnum' id='br41'></a><br>
Jhāyīnaṃ kāmacāginaṃ;<br>
Tato hiriñca saddhañca,<br>
Bhiyyo kubbetha māmako.</p>
<p><a class='sc' id='42'></a><a class='vns' id='vns726'></a><a class='vnp' id='vnp720'></a><a class='pts' id='pts139'></a><a class='ms' id='p_18Sn_859'></a>Taṃ nadīhi vijānātha,<a class='brnum' id='br42'></a><br>
Sobbhesu padaresu ca;<br>
Saṇantā yanti <span class='var' id='note398' title='kussobbhā (bj, pts1) | kusubbhā (s1-3)'>kusobbhā</span>,<br>
Tuṇhī yanti mahodadhī.</p>
<p><a class='sc' id='43'></a><a class='vns' id='vns727'></a><a class='vnp' id='vnp721'></a><a class='ms' id='p_18Sn_860'></a>Yadūnakaṃ taṃ saṇati,<a class='brnum' id='br43'></a><br>
Yaṃ pūraṃ santameva taṃ;<br>
Aḍḍhakumbhūpamo bālo,<br>
Rahado pūrova paṇḍito.</p>
<p><a class='sc' id='44'></a><a class='vns' id='vns728'></a><a class='vnp' id='vnp722'></a><a class='ms' id='p_18Sn_861'></a>Yaṃ samaṇo bahuṃ bhāsati,<a class='brnum' id='br44'></a><br>
Upetaṃ atthasañhitaṃ;<br>
Jānaṃ so dhammaṃ deseti,<br>
Jānaṃ so bahu bhāsati.</p>
<p><a class='sc' id='45'></a><a class='vns' id='vns729'></a><a class='vnp' id='vnp723'></a><a class='ms' id='p_18Sn_862'></a>Yo ca jānaṃ saṃyatatto,<a class='brnum' id='br45'></a><br>
Jānaṃ na bahu bhāsati;<br>
Sa munī monamarahati,<br>
Sa munī monamajjhagā”ti.</p>
</blockquote>
<p class='endsection'>Nālakasuttaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Nālakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
