<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp3.8' lang='pli'>
<header>
<ul>
<li class='division'>Sutta Nipāta&#160;3.8</li>
</ul>
<h1>Sallasutta</h1>
</header>
<blockquote class='gatha'>
<p><a class='sc' id='1'></a><a class='vns' id='vns580'></a><a class='vnp' id='vnp574'></a><a class='ms' id='p_18Sn_695'></a>Animittamanaññātaṃ,<br>
maccānaṃ idha jīvitaṃ;<br>
Kasirañca parittañca,<br>
tañca dukkhena saṃyutaṃ.</p>
<p><a class='sc' id='2'></a><a class='vns' id='vns581'></a><a class='vnp' id='vnp575'></a><a class='pts' id='pts113'></a><a class='ms' id='p_18Sn_696'></a>Na hi so upakkamo atthi,<a class='brnum' id='br2'></a><br>
yena jātā na miyyare;<br>
Jarampi patvā maraṇaṃ,<br>
evaṃdhammā hi pāṇino.</p>
<p><a class='sc' id='3'></a><a class='vns' id='vns582'></a><a class='vnp' id='vnp576'></a><a class='ms' id='p_18Sn_697'></a>Phalānamiva pakkānaṃ,<a class='brnum' id='br3'></a><br>
<span class='var' id='note325' title='papatanā (bj, pts1)'>pāto patanato</span> bhayaṃ;<br>
Evaṃ jātāna maccānaṃ,<br>
niccaṃ maraṇato bhayaṃ.</p>
<p><a class='sc' id='4'></a><a class='vns' id='vns583'></a><a class='vnp' id='vnp577'></a><a class='ms' id='p_18Sn_698'></a>Yathāpi kumbhakārassa,<a class='brnum' id='br4'></a><br>
katā mattikabhājanā;<br>
Sabbe <span class='var' id='note327' title='bhedapariyantā (s1-3)'>bhedanapariyantā</span>,<br>
evaṃ maccāna jīvitaṃ.</p>
<p><a class='sc' id='5'></a><a class='vns' id='vns584'></a><a class='vnp' id='vnp578'></a><a class='ms' id='p_18Sn_699'></a>Daharā ca mahantā ca,<a class='brnum' id='br5'></a><br>
ye bālā ye ca paṇḍitā;<br>
Sabbe maccuvasaṃ yanti,<br>
sabbe maccuparāyaṇā.</p>
<p><a class='sc' id='6'></a><a class='vns' id='vns585'></a><a class='vnp' id='vnp579'></a><a class='ms' id='p_18Sn_700'></a>Tesaṃ maccuparetānaṃ,<a class='brnum' id='br6'></a><br>
gacchataṃ paralokato;<br>
Na pitā tāyate puttaṃ,<br>
ñātī vā pana ñātake.</p>
<p><a class='sc' id='7'></a><a class='vns' id='vns586'></a><a class='vnp' id='vnp580'></a><a class='ms' id='p_18Sn_701'></a>Pekkhataṃyeva ñātīnaṃ,<a class='brnum' id='br7'></a><br>
passa lālapataṃ puthu;<br>
Ekamekova maccānaṃ,<br>
govajjho viya <span class='var' id='note328' title='niyyati (s1-3, pts1)'>nīyati</span>.</p>
<p><a class='sc' id='8'></a><a class='vns' id='vns587'></a><a class='vnp' id='vnp581'></a><a class='ms' id='p_18Sn_702'></a>Evamabbhāhato loko,<a class='brnum' id='br8'></a><br>
Maccunā ca jarāya ca;<br>
Tasmā dhīrā na socanti,<br>
Viditvā lokapariyāyaṃ.</p>
<p><a class='sc' id='9'></a><a class='vns' id='vns588'></a><a class='vnp' id='vnp582'></a><a class='ms' id='p_18Sn_703'></a>Yassa maggaṃ na jānāsi,<a class='brnum' id='br9'></a><br>
āgatassa gatassa vā;<br>
Ubho ante asampassaṃ,<br>
niratthaṃ paridevasi.</p>
<p><a class='sc' id='10'></a><a class='vns' id='vns589'></a><a class='vnp' id='vnp583'></a><a class='ms' id='p_18Sn_704'></a>Paridevayamāno ce,<a class='brnum' id='br10'></a><br>
Kiñcidatthaṃ udabbahe;<br>
Sammūḷho hiṃsamattānaṃ,<br>
Kayirā ce naṃ vicakkhaṇo.</p>
<p><a class='sc' id='11'></a><a class='vns' id='vns590'></a><a class='vnp' id='vnp584'></a><a class='ms' id='p_18Sn_705'></a>Na hi ruṇṇena sokena,<a class='brnum' id='br11'></a><br>
Santiṃ pappoti cetaso;<br>
Bhiyyassuppajjate dukkhaṃ,<br>
Sarīraṃ cupahaññati.</p>
<p><a class='sc' id='12'></a><a class='vns' id='vns591'></a><a class='vnp' id='vnp585'></a><a class='pts' id='pts114'></a><a class='ms' id='p_18Sn_706'></a>Kiso vivaṇṇo bhavati,<a class='brnum' id='br12'></a><br>
Hiṃsamattānamattanā;<br>
Na tena petā pālenti,<br>
Niratthā paridevanā.</p>
<p><a class='sc' id='13'></a><a class='vns' id='vns592'></a><a class='vnp' id='vnp586'></a><a class='ms' id='p_18Sn_707'></a>Sokamappajahaṃ jantu,<a class='brnum' id='br13'></a><br>
Bhiyyo dukkhaṃ nigacchati;<br>
Anutthunanto <span class='var' id='note329' title='kālakataṃ (bj, s1-3, pts1)'>kālaṅkataṃ</span>,<br>
Sokassa vasamanvagū.</p>
<p><a class='sc' id='14'></a><a class='vns' id='vns593'></a><a class='vnp' id='vnp587'></a><a class='ms' id='p_18Sn_708'></a>Aññepi passa gamine,<a class='brnum' id='br14'></a><br>
Yathākammupage nare;<br>
Maccuno vasamāgamma,<br>
Phandantevidha pāṇino.</p>
<p><a class='sc' id='15'></a><a class='vns' id='vns594'></a><a class='vnp' id='vnp588'></a><a class='ms' id='p_18Sn_709'></a>Yena yena hi maññanti,<a class='brnum' id='br15'></a><br>
Tato taṃ hoti aññathā;<br>
Etādiso vinābhāvo,<br>
Passa lokassa pariyāyaṃ.</p>
<p><a class='sc' id='16'></a><a class='vns' id='vns595'></a><a class='vnp' id='vnp589'></a><a class='ms' id='p_18Sn_710'></a>Api vassasataṃ jīve,<a class='brnum' id='br16'></a><br>
Bhiyyo vā pana māṇavo;<br>
Ñātisaṅghā vinā hoti,<br>
Jahāti idha jīvitaṃ.</p>
<p><a class='sc' id='17'></a><a class='vns' id='vns596'></a><a class='vnp' id='vnp590'></a><a class='ms' id='p_18Sn_711'></a>Tasmā arahato sutvā,<a class='brnum' id='br17'></a><br>
Vineyya paridevitaṃ;<br>
Petaṃ kālaṅkataṃ disvā,<br>
Neso labbhā mayā iti.</p>
<p><a class='sc' id='18'></a><a class='vns' id='vns597'></a><a class='vnp' id='vnp591'></a><a class='ms' id='p_18Sn_712'></a>Yathā saraṇamādittaṃ,<a class='brnum' id='br18'></a><br>
Vārinā <span class='var' id='note330' title='parinibbuto (bj, mr)'>parinibbaye</span>;<br>
Evampi dhīro sapañño,<br>
Paṇḍito kusalo naro;<br>
Khippamuppatitaṃ sokaṃ,<br>
Vāto tūlaṃva dhaṃsaye.</p>
<p><a class='sc' id='19'></a><a class='vns' id='vns598'></a><a class='vnp' id='vnp592'></a><a class='ms' id='p_18Sn_713'></a>Paridevaṃ pajappañca,<a class='brnum' id='br19'></a><br>
Domanassañca attano;<br>
Attano sukhamesāno,<br>
Abbahe sallamattano.</p>
<p><a class='sc' id='20'></a><a class='vns' id='vns599'></a><a class='vnp' id='vnp593'></a><a class='ms' id='p_18Sn_714'></a>Abbūḷhasallo asito,<br>
santiṃ pappuyya cetaso;<br>
Sabbasokaṃ atikkanto,<br>
asoko hoti nibbutoti.</p>
</blockquote>
<p class='endsection'>Sallasuttaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Mahāvagga</span><span class='hidden'>Sallasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
