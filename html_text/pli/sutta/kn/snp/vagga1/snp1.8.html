<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.8' lang='pli'>
<header>
<ul>
<li class='division'>Sutta Nipāta&#160;1.8</li>
</ul>
<h1>Mettasutta</h1>
</header>
<blockquote class='gatha'>
<p><a class='sc' id='1'></a><a class='vns' id='vns143'></a><a class='vnp' id='vnp143'></a><a class='ms' id='p_18Sn_165'></a>“Karaṇīyamatthakusalena,<br>
Yanta santaṃ padaṃ abhisamecca;<br>
Sakko ujū ca <span class='var' id='note92' title='sūjū (bj, pts1)'>suhujū</span> ca,<br>
Sūvaco cassa mudu anatimānī.</p>
<p><a class='sc' id='2'></a><a class='vns' id='vns144'></a><a class='vnp' id='vnp144'></a><a class='ms' id='p_18Sn_166'></a>Santussako ca subharo ca,<a class='brnum' id='br2'></a><br>
Appakicco ca sallahukavutti;<br>
Santindriyo ca nipako ca,<br>
Appagabbho kulesvananugiddho.</p>
<p><a class='sc' id='3'></a><a class='vns' id='vns145'></a><a class='vnp' id='vnp145'></a><a class='ms' id='p_18Sn_167'></a>Na ca khuddamācare kiñci,<a class='brnum' id='br3'></a><br>
Yena viññū pare upavadeyyuṃ;<br>
Sukhino va khemino hontu,<br>
<span class='var' id='note93' title='sabbe sattā (bj, s1-3, pts1)'>Sabbasattā</span> bhavantu sukhitattā.</p>
<p><a class='sc' id='4'></a><a class='vns' id='vns146'></a><a class='vnp' id='vnp146'></a><a class='ms' id='p_18Sn_168'></a>Ye keci pāṇabhūtatthi,<a class='brnum' id='br4'></a><br>
Tasā vā thāvarā vanavasesā;<br>
Dīghā vā ye va <span class='var' id='note94' title='ye mahantā vā (bj, pts1) | mahanta (?)'>mahantā</span>,<br>
Majjhimā rassakā aṇukathūlā.</p>
<p><a class='sc' id='5'></a><a class='vns' id='vns147'></a><a class='vnp' id='vnp147'></a><a class='pts' id='pts26'></a><a class='ms' id='p_18Sn_169'></a>Diṭṭhā vā ye va <span class='var' id='note95' title='addiṭṭhā (bj, pts1) | adiṭṭha (?)'>adiṭṭhā</span>,<a class='brnum' id='br5'></a><br>
Ye <span class='var' id='note96' title='ye ca (bj, s1-3, km, pts1)'>va</span> dūre vasanti avidūre;<br>
<span class='var' id='note97' title='bhūtā vā sambhavesī vā (bj, s1-3, km, pts1, mr)'>Bhūtā va sambhavesī va</span>,<br>
Sabbasattā bhavantu sukhitattā.</p>
<p><a class='sc' id='6'></a><a class='vns' id='vns148'></a><a class='vnp' id='vnp148'></a><a class='ms' id='p_18Sn_170'></a>Na paro paraṃ nikubbetha,<a class='brnum' id='br6'></a><br>
Nātimaññetha katthaci <span class='var' id='note98' title='naṃ kañci (bj, pts1) | naṃ kiñci (s1-3) | na kiñci (mr)'>na kañci</span>;<br>
Byārosanā paṭighasañña,<br>
Nāññamaññassa dukkhamiccheyya.</p>
<p><a class='sc' id='7'></a><a class='vns' id='vns149'></a><a class='vnp' id='vnp149'></a><a class='ms' id='p_18Sn_171'></a>Mātā yathā niyaṃputta—​<a class='brnum' id='br7'></a><br>
Māyusā ekaputtamanurakkhe;<br>
Evampi sabbabhūtesu,<br>
Mānasaṃ bhāvaye aparimāṇaṃ.</p>
<p><a class='sc' id='8'></a><a class='vns' id='vns150'></a><a class='vnp' id='vnp150'></a><a class='ms' id='p_18Sn_172'></a>Mettañca sabbalokasmi,<a class='brnum' id='br8'></a><br>
Mānasaṃ bhāvaye aparimāṇaṃ;<br>
Uddhaṃ adho ca tiriyañca,<br>
Asambādhaṃ averamasapattaṃ.</p>
<p><a class='sc' id='9'></a><a class='vns' id='vns151'></a><a class='vnp' id='vnp151'></a><a class='ms' id='p_18Sn_173'></a>Tiṭṭhaṃ caraṃ nisinno <span class='var' id='note99' title='vā (bj, s1-3, km, pts1)'>va</span>,<a class='brnum' id='br9'></a><br>
Sayāno yāvatāssa <span class='var' id='note100' title='vigatamiddho (bahūsu)'>vitamiddho</span>;<br>
Etaṃ satiṃ adhiṭṭheyya,<br>
Brahmametaṃ vihāramidhamāhu.</p>
<p><a class='sc' id='10'></a><a class='vns' id='vns152'></a><a class='vnp' id='vnp152'></a><a class='ms' id='p_18Sn_174'></a>Diṭṭhiñca anupaggamma,<a class='brnum' id='br10'></a><br>
Sīlavā dassanena sampanno;<br>
Kāmesu <span class='var' id='note101' title='vineyya (bj, s1-3, pts1)'>vinaya</span> gedhaṃ,<br>
Na hi jātuggabbhaseyya punaretī”ti.</p>
</blockquote>
<p class='endsection'>Mettasuttaṃ aṭṭhamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Mettasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
