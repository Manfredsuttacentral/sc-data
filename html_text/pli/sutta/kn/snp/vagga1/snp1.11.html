<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp1.11' lang='pli'>
<header>
<ul>
<li class='division'>Sutta Nipāta&#160;1.11</li>
</ul>
<h1>Vijayasutta</h1>
</header>
<blockquote class='gatha'>
<p><a class='sc' id='1'></a><a class='vns' id='vns195'></a><a class='vnp' id='vnp193'></a><a class='pts' id='pts34'></a><a class='ms' id='p_18Sn_225'></a>Caraṃ vā yadi vā tiṭṭhaṃ,<br>
nisinno uda vā sayaṃ;<br>
Samiñjeti pasāreti,<br>
esā kāyassa iñjanā.</p>
<p><a class='sc' id='2'></a><a class='vns' id='vns196'></a><a class='vnp' id='vnp194'></a><a class='ms' id='p_18Sn_226'></a><span class='var' id='note119' title='aṭṭhinhārūhi saṃyutto (s1-3, mr) | aṭṭhīnahārusaññutto (pts1)'>Aṭṭhinahārusaṃyutto</span>,<a class='brnum' id='br2'></a><br>
tacamaṃsāvalepano;<br>
Chaviyā kāyo paṭicchanno,<br>
yathābhūtaṃ na dissati.</p>
<p><a class='sc' id='3'></a><a class='vns' id='vns197'></a><a class='vnp' id='vnp195'></a><a class='ms' id='p_18Sn_227'></a>Antapūro udarapūro,<a class='brnum' id='br3'></a><br>
<span class='var' id='note120' title='yakapeḷassa (bj, s1-3, pts1)'>yakanapeḷassa</span> vatthino;<br>
Hadayassa papphāsassa,<br>
vakkassa pihakassa ca.</p>
<p><a class='sc' id='4'></a><a class='vns' id='vns198'></a><a class='vnp' id='vnp196'></a><a class='ms' id='p_18Sn_228'></a>Siṅghāṇikāya kheḷassa,<a class='brnum' id='br4'></a><br>
sedassa ca medassa ca;<br>
Lohitassa lasikāya,<br>
pittassa ca vasāya ca.</p>
<p><a class='sc' id='5'></a><a class='vns' id='vns199'></a><a class='vnp' id='vnp197'></a><a class='ms' id='p_18Sn_229'></a>Athassa navahi sotehi,<a class='brnum' id='br5'></a><br>
asucī savati sabbadā;<br>
Akkhimhā akkhigūthako,<br>
kaṇṇamhā kaṇṇagūthako.</p>
<p><a class='sc' id='6'></a><a class='vns' id='vns200'></a><a class='vnp' id='vnp198'></a><a class='ms' id='p_18Sn_230'></a>Siṅghāṇikā ca nāsato,<a class='brnum' id='br6'></a><br>
mukhena vamatekadā;<br>
Pittaṃ semhañca vamati,<br>
kāyamhā sedajallikā.</p>
<p><a class='sc' id='7'></a><a class='vns' id='vns201'></a><a class='vnp' id='vnp199'></a><a class='ms' id='p_18Sn_231'></a>Athassa susiraṃ sīsaṃ,<a class='brnum' id='br7'></a><br>
matthaluṅgassa pūritaṃ;<br>
Subhato naṃ maññati bālo,<br>
avijjāya purakkhato.</p>
<p><a class='sc' id='8'></a><a class='vns' id='vns202'></a><a class='vnp' id='vnp200'></a><a class='ms' id='p_18Sn_232'></a>Yadā ca so mato seti,<a class='brnum' id='br8'></a><br>
Uddhumāto vinīlako;<br>
Apaviddho susānasmiṃ,<br>
Anapekkhā honti ñātayo.</p>
<p><a class='sc' id='9'></a><a class='vns' id='vns203'></a><a class='vnp' id='vnp201'></a><a class='ms' id='p_18Sn_233'></a>Khādanti naṃ <span class='var' id='note121' title='suvāṇā (bj, s1-3) | supāṇā (pts1)'>suvānā</span> ca,<a class='brnum' id='br9'></a><br>
<span class='var' id='note122' title='sigālā (bj, pts1)'>siṅgālā</span> ca vakā kimī;<br>
Kākā gijjhā ca khādanti,<br>
ye caññe santi pāṇino.</p>
<p><a class='sc' id='10'></a><a class='vns' id='vns204'></a><a class='vnp' id='vnp202'></a><a class='pts' id='pts35'></a><a class='ms' id='p_18Sn_234'></a>Sutvāna buddhavacanaṃ,<a class='brnum' id='br10'></a><br>
Bhikkhu paññāṇavā idha;<br>
So kho naṃ parijānāti,<br>
Yathābhūtañhi passati.</p>
<p><a class='sc' id='11'></a><a class='vns' id='vns205'></a><a class='vnp' id='vnp203'></a><a class='ms' id='p_18Sn_235'></a>Yathā idaṃ tathā etaṃ,<a class='brnum' id='br11'></a><br>
Yathā etaṃ tathā idaṃ;<br>
Ajjhattañca bahiddhā ca,<br>
Kāye chandaṃ virājaye.</p>
<p><a class='sc' id='12'></a><a class='vns' id='vns206'></a><a class='vnp' id='vnp204'></a><a class='ms' id='p_18Sn_236'></a>Chandarāgaviratto so,<a class='brnum' id='br12'></a><br>
Bhikkhu paññāṇavā idha;<br>
Ajjhagā amataṃ santiṃ,<br>
Nibbānaṃ padamaccutaṃ.</p>
<p><a class='sc' id='13'></a><a class='vns' id='vns207'></a><a class='vnp' id='vnp205'></a><a class='ms' id='p_18Sn_237'></a><span class='var' id='note123' title='dipādakoyaṃ (bj, s1-3, km, pts1)'>Dvipādakoyaṃ</span> asuci,<a class='brnum' id='br13'></a><br>
Duggandho <span class='var' id='note124' title='parihārati (c1)'>parihīrati</span>;<br>
Nānākuṇapaparipūro,<br>
Vissavanto tato tato.</p>
<p><a class='sc' id='14'></a><a class='vns' id='vns208'></a><a class='vnp' id='vnp206'></a><a class='ms' id='p_18Sn_238'></a>Etādisena kāyena,<a class='brnum' id='br14'></a><br>
Yo maññe <span class='var' id='note125' title='unnametave (?)'>uṇṇametave</span>;<br>
Paraṃ vā avajāneyya,<br>
Kimaññatra adassanāti.</p>
</blockquote>
<p class='endsection'>Vijayasuttaṃ ekādasamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Uragavagga</span><span class='hidden'>Vijayasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
