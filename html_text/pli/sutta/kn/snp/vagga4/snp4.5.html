<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.5' lang='pli'>
<header>
<ul>
<li class='division'>Sutta Nipāta&#160;4.5</li>
</ul>
<h1>Paramaṭṭhakasutta</h1>
</header>
<blockquote class='gatha'>
<p><a class='sc' id='1'></a><a class='vns' id='vns803'></a><a class='vnp' id='vnp796'></a><a class='ms' id='p_18Sn_968'></a>Paramanti diṭṭhīsu paribbasāno,<br>
Yaduttari kurute jantu loke;<br>
Hīnāti aññe tato sabbamāha,<br>
Tasmā vivādāni avītivatto.</p>
<p><a class='sc' id='2'></a><a class='vns' id='vns804'></a><a class='vnp' id='vnp797'></a><a class='ms' id='p_18Sn_969'></a>Yadattanī passati ānisaṃsaṃ,<a class='brnum' id='br2'></a><br>
Diṭṭhe sute <span class='var' id='note433' title='sīlabbate (si, s1-3)'>sīlavate</span> mute vā;<br>
Tadeva so tattha samuggahāya,<br>
Nihīnato passati sabbamaññaṃ.</p>
<p><a class='sc' id='3'></a><a class='vns' id='vns805'></a><a class='vnp' id='vnp798'></a><a class='ms' id='p_18Sn_970'></a>Taṃ vāpi ganthaṃ kusalā vadanti,<a class='brnum' id='br3'></a><br>
Yaṃ nissito passati hīnamaññaṃ;<br>
Tasmā hi diṭṭhaṃ va sutaṃ mutaṃ vā,<br>
Sīlabbataṃ bhikkhu na nissayeyya.</p>
<p><a class='sc' id='4'></a><a class='vns' id='vns806'></a><a class='vnp' id='vnp799'></a><a class='pts' id='pts157'></a><a class='ms' id='p_18Sn_971'></a>Diṭṭhimpi lokasmiṃ na kappayeyya,<a class='brnum' id='br4'></a><br>
Ñāṇena vā sīlavatena vāpi;<br>
Samoti attānamanūpaneyya,<br>
Hīno na maññetha visesi vāpi.</p>
<p><a class='sc' id='5'></a><a class='vns' id='vns807'></a><a class='vnp' id='vnp800'></a><a class='ms' id='p_18Sn_972'></a>Attaṃ pahāya anupādiyāno,<a class='brnum' id='br5'></a><br>
Ñāṇepi so nissayaṃ no karoti;<br>
Sa ve <span class='var' id='note434' title='viyuttesu (bj-a) | dviyattesu (mr)'>viyattesu</span> na vaggasārī,<br>
<span class='var' id='note435' title='diṭṭhimapi (mr)'>Diṭṭhimpi</span> so na pacceti kiñci.</p>
<p><a class='sc' id='6'></a><a class='vns' id='vns808'></a><a class='vnp' id='vnp801'></a><a class='ms' id='p_18Sn_973'></a>Yassūbhayante paṇidhīdha natthi,<a class='brnum' id='br6'></a><br>
Bhavābhavāya idha vā huraṃ vā;<br>
Nivesanā tassa na santi keci,<br>
Dhammesu niccheyya samuggahītaṃ.</p>
<p><a class='sc' id='7'></a><a class='vns' id='vns809'></a><a class='vnp' id='vnp802'></a><a class='ms' id='p_18Sn_974'></a>Tassīdha diṭṭhe va sute mute vā,<a class='brnum' id='br7'></a><br>
Pakappitā natthi aṇūpi saññā;<br>
Taṃ brāhmaṇaṃ diṭṭhimanādiyānaṃ,<br>
Kenīdha lokasmiṃ vikappayeyya.</p>
<p><a class='sc' id='8'></a><a class='vns' id='vns810'></a><a class='vnp' id='vnp803'></a><a class='pts' id='pts158'></a><a class='ms' id='p_18Sn_975'></a>Na kappayanti na purekkharonti,<a class='brnum' id='br8'></a><br>
Dhammāpi tesaṃ na paṭicchitāse;<br>
Na brāhmaṇo sīlavatena neyyo,<br>
Pāraṅgato na pacceti tādīti.</p>
</blockquote>
<p class='endsection'>Paramaṭṭhakasuttaṃ pañcamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Paramaṭṭhakasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
