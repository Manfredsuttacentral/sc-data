<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp4.6' lang='pli'>
<header>
<ul>
<li class='division'>Sutta Nipāta&#160;4.6</li>
</ul>
<h1>Jarāsutta</h1>
</header>
<blockquote class='gatha'>
<p><a class='sc' id='1'></a><a class='vns' id='vns811'></a><a class='vnp' id='vnp804'></a><a class='ms' id='p_18Sn_977'></a>Appaṃ vata jīvitaṃ idaṃ,<br>
Oraṃ vassasatāpi <span class='var' id='note437' title='mīyati (bj-a)'>miyyati</span>;<br>
Yo cepi aticca jīvati,<br>
Atha kho so jarasāpi miyyati.</p>
<p><a class='sc' id='2'></a><a class='vns' id='vns812'></a><a class='vnp' id='vnp805'></a><a class='ms' id='p_18Sn_978'></a>Socanti janā mamāyite,<a class='brnum' id='br2'></a><br>
<span class='var' id='note438' title='na hi santā (bj) | na hī santi (katthaci)'>Na hi santi</span> niccā pariggahā;<br>
<span class='var' id='note439' title='vinābhāvaṃ santamevidaṃ (bj ^snp1.3#321 [Khaggavisāṇasutta])'>Vinābhāvasantamevidaṃ</span>,<br>
Iti disvā nāgāramāvase.</p>
<p><a class='sc' id='3'></a><a class='vns' id='vns813'></a><a class='vnp' id='vnp806'></a><a class='ms' id='p_18Sn_979'></a>Maraṇenapi taṃ <span class='var' id='note440' title='pahiyyati (s1-3, mr)'>pahīyati</span>,<a class='brnum' id='br3'></a><br>
Yaṃ puriso <span class='var' id='note441' title='mamayidanti (si, s1-3, pts1) | mamāyanti (mr)'>mamidanti</span> maññati;<br>
<span class='var' id='note442' title='etaṃ disvāna (bj) | etampi viditva (?)'>Etampi viditvā</span> paṇḍito,<br>
Na mamattāya nametha māmako.</p>
<p><a class='sc' id='4'></a><a class='vns' id='vns814'></a><a class='vnp' id='vnp807'></a><a class='pts' id='pts159'></a><a class='ms' id='p_18Sn_980'></a>Supinena yathāpi saṅgataṃ,<a class='brnum' id='br4'></a><br>
Paṭibuddho puriso na passati;<br>
Evampi piyāyitaṃ janaṃ,<br>
Petaṃ kālaṅkataṃ na passati.</p>
<p><a class='sc' id='5'></a><a class='vns' id='vns815'></a><a class='vnp' id='vnp808'></a><a class='ms' id='p_18Sn_981'></a>Diṭṭhāpi sutāpi te janā,<a class='brnum' id='br5'></a><br>
Yesaṃ nāmamidaṃ pavuccati;<br>
<span class='var' id='note444' title='nāmamevāvasissati (bj, s1-3, pts1)'>Nāmaṃyevāvasissati</span>,<br>
Akkheyyaṃ petassa jantuno.</p>
<p><a class='sc' id='6'></a><a class='vns' id='vns816'></a><a class='vnp' id='vnp809'></a><a class='ms' id='p_18Sn_982'></a><span class='var' id='note445' title='sokaparidevamaccharaṃ (bj, s1-3, pts1) | sokaṃ paridevamaccharaṃ (?)'>Sokapparidevamaccharaṃ</span>,<a class='brnum' id='br6'></a><br>
Na jahanti giddhā mamāyite;<br>
Tasmā munayo pariggahaṃ,<br>
Hitvā acariṃsu khemadassino.</p>
<p><a class='sc' id='7'></a><a class='vns' id='vns817'></a><a class='vnp' id='vnp810'></a><a class='ms' id='p_18Sn_983'></a>Patilīnacarassa bhikkhuno,<a class='brnum' id='br7'></a><br>
Bhajamānassa vivittamāsanaṃ;<br>
Sāmaggiyamāhu tassa taṃ,<br>
Yo attānaṃ bhavane na dassaye.</p>
<p><a class='sc' id='8'></a><a class='vns' id='vns818'></a><a class='vnp' id='vnp811'></a><a class='ms' id='p_18Sn_984'></a>Sabbattha munī anissito,<a class='brnum' id='br8'></a><br>
Na piyaṃ kubbati nopi appiyaṃ;<br>
Tasmiṃ paridevamaccharaṃ,<br>
Paṇṇe vāri yathā na <span class='var' id='note446' title='lippati (bj, pts1)'>limpati</span>.</p>
<p><a class='sc' id='9'></a><a class='vns' id='vns819'></a><a class='vnp' id='vnp812'></a><a class='ms' id='p_18Sn_985'></a>Udabindu yathāpi pokkhare,<a class='brnum' id='br9'></a><br>
Padume vāri yathā na limpati;<br>
Evaṃ muni nopalimpati,<br>
Yadidaṃ diṭṭhasutaṃ mutesu vā.</p>
<p><a class='sc' id='10'></a><a class='vns' id='vns820'></a><a class='vnp' id='vnp813'></a><a class='pts' id='pts160'></a><a class='ms' id='p_18Sn_986'></a>Dhono na hi tena maññati,<a class='brnum' id='br10'></a><br>
Yadidaṃ diṭṭhasutaṃ mutesu vā;<br>
Nāññena visuddhimicchati,<br>
Na hi so rajjati no virajjatīti.</p>
</blockquote>
<p class='endsection'>Jarāsuttaṃ chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Aṭṭhakavagga</span><span class='hidden'>Jarāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
