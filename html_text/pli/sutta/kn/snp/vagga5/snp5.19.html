<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.19' lang='pli'>
<header>
<ul>
<li class='division'>Sutta Nipāta&#160;5.19</li>
</ul>
<h1>Pārāyanānugītigāthā</h1>
</header>
<blockquote class='gatha'>
<p><a class='sc' id='1'></a><a class='vns' id='vns1138'></a><a class='vnp' id='vnp1131'></a><a class='ms' id='p_18Sn_1341'></a>“Pārāyanamanugāyissaṃ,<a class='brnum' id='br1'></a><br>
<span class='speaker'>(iccāyasmā piṅgiyo):</span><br>
Yathāddakkhi tathākkhāsi;<br>
Vimalo bhūrimedhaso,<br>
Nikkāmo <span class='var' id='note618' title='nibbuto (s1-3)'>nibbano</span> nāgo;<br>
Kissa hetu musā bhaṇe.</p>
<p><a class='sc' id='2'></a><a class='vns' id='vns1139'></a><a class='vnp' id='vnp1132'></a><a class='pts' id='pts220'></a><a class='ms' id='p_18Sn_1342'></a>Pahīnamalamohassa,<a class='brnum' id='br2'></a><br>
mānamakkhappahāyino;<br>
Handāhaṃ kittayissāmi,<br>
giraṃ vaṇṇūpasañhitaṃ.</p>
<p><a class='sc' id='3'></a><a class='vns' id='vns1140'></a><a class='vnp' id='vnp1133'></a><a class='ms' id='p_18Sn_1343'></a>Tamonudo buddho samantacakkhu,<a class='brnum' id='br3'></a><br>
Lokantagū sabbabhavātivatto;<br>
Anāsavo sabbadukkhappahīno,<br>
Saccavhayo brahme upāsito me.</p>
<p><a class='sc' id='4'></a><a class='vns' id='vns1141'></a><a class='vnp' id='vnp1134'></a><a class='ms' id='p_18Sn_1344'></a>Dijo yathā kubbanakaṃ pahāya,<a class='brnum' id='br4'></a><br>
Bahupphalaṃ kānanamāvaseyya;<br>
Evampahaṃ appadasse pahāya,<br>
Mahodadhiṃ haṃsoriva ajjhapatto.</p>
<p><a class='sc' id='5'></a><a class='vns' id='vns1142'></a><a class='vnp' id='vnp1135'></a><a class='ms' id='p_18Sn_1345'></a>Ye me pubbe viyākaṃsu,<a class='brnum' id='br5'></a><br>
Huraṃ gotamasāsanā;<br>
Iccāsi iti bhavissati,<br>
Sabbaṃ taṃ itihītihaṃ;<br>
Sabbaṃ taṃ takkavaḍḍhanaṃ.</p>
<p><a class='sc' id='6'></a><a class='vns' id='vns1143'></a><a class='vnp' id='vnp1136'></a><a class='ms' id='p_18Sn_1346'></a>Eko tamanudāsino,<a class='brnum' id='br6'></a><br>
jutimā so pabhaṅkaro;<br>
Gotamo bhūripaññāṇo,<br>
gotamo bhūrimedhaso.</p>
<p><a class='sc' id='7'></a><a class='vns' id='vns1144'></a><a class='vnp' id='vnp1137'></a><a class='pts' id='pts221'></a><a class='ms' id='p_18Sn_1347'></a>Yo me dhammamadesesi,<a class='brnum' id='br7'></a><br>
Sandiṭṭhikamakālikaṃ;<br>
Taṇhakkhayamanītikaṃ,<br>
Yassa natthi upamā kvaci”.</p>
<p><a class='sc' id='8'></a><a class='vns' id='vns1145'></a><a class='vnp' id='vnp1138'></a><a class='ms' id='p_18Sn_1348'></a>“Kiṃ nu tamhā vippavasasi,<a class='brnum' id='br8'></a><br>
muhuttamapi piṅgiya;<br>
Gotamā bhūripaññāṇā,<br>
gotamā bhūrimedhasā.</p>
<p><a class='sc' id='9'></a><a class='vns' id='vns1146'></a><a class='vnp' id='vnp1139'></a><a class='ms' id='p_18Sn_1349'></a>Yo te dhammamadesesi,<a class='brnum' id='br9'></a><br>
Sandiṭṭhikamakālikaṃ;<br>
Taṇhakkhayamanītikaṃ,<br>
Yassa natthi upamā kvaci”.</p>
<p><a class='sc' id='10'></a><a class='vns' id='vns1147'></a><a class='vnp' id='vnp1140'></a><a class='ms' id='p_18Sn_1350'></a>“Nāhaṃ tamhā vippavasāmi,<a class='brnum' id='br10'></a><br>
Muhuttamapi brāhmaṇa;<br>
Gotamā bhūripaññāṇā,<br>
Gotamā bhūrimedhasā.</p>
<p><a class='sc' id='11'></a><a class='vns' id='vns1148'></a><a class='vnp' id='vnp1141'></a><a class='ms' id='p_18Sn_1351'></a>Yo me dhammamadesesi,<a class='brnum' id='br11'></a><br>
Sandiṭṭhikamakālikaṃ;<br>
Taṇhakkhayamanītikaṃ,<br>
Yassa natthi upamā kvaci.</p>
<p><a class='sc' id='12'></a><a class='vns' id='vns1149'></a><a class='vnp' id='vnp1142'></a><a class='ms' id='p_18Sn_1352'></a>Passāmi naṃ manasā cakkhunāva,<a class='brnum' id='br12'></a><br>
Rattindivaṃ brāhmaṇa appamatto;<br>
Namassamāno vivasemi rattiṃ,<br>
Teneva maññāmi avippavāsaṃ.</p>
<p><a class='sc' id='13'></a><a class='vns' id='vns1150'></a><a class='vnp' id='vnp1143'></a><a class='ms' id='p_18Sn_1353'></a>Saddhā ca pīti ca mano sati ca,<a class='brnum' id='br13'></a><br>
Nāpentime gotamasāsanamhā;<br>
Yaṃ yaṃ disaṃ vajati bhūripañño,<br>
Sa tena teneva natohamasmi.</p>
<p><a class='sc' id='14'></a><a class='vns' id='vns1151'></a><a class='vnp' id='vnp1144'></a><a class='pts' id='pts222'></a><a class='ms' id='p_18Sn_1354'></a>Jiṇṇassa me dubbalathāmakassa,<a class='brnum' id='br14'></a><br>
Teneva kāyo na paleti tattha;<br>
<span class='var' id='note619' title='saṃkappayattāya (bj, pts1)'>Saṃkappayantāya</span> vajāmi niccaṃ,<br>
Mano hi me brāhmaṇa tena yutto.</p>
<p><a class='sc' id='15'></a><a class='vns' id='vns1152'></a><a class='vnp' id='vnp1145'></a><a class='ms' id='p_18Sn_1355'></a>Paṅke sayāno pariphandamāno,<a class='brnum' id='br15'></a><br>
Dīpā dīpaṃ <span class='var' id='note620' title='upallaviṃ (s1-3)'>upaplaviṃ</span>;<br>
Athaddasāsiṃ sambuddhaṃ,<br>
Oghatiṇṇamanāsavaṃ”.</p>
<p><a class='sc' id='16'></a><a class='vns' id='vns1153'></a><a class='vnp' id='vnp1146'></a><a class='ms' id='p_18Sn_1356'></a>“Yathā ahū vakkali muttasaddho,<a class='brnum' id='br16'></a><br>
Bhadrāvudho āḷavigotamo ca;<br>
Evamevaṃ tvampi pamuñcassu saddhaṃ,<br>
Gamissasi tvaṃ piṅgiya <span class='var' id='note621' title='maccudheyyapāraṃ (bj, pts1)'>maccudheyyassa pāraṃ</span>”.</p>
<p><a class='sc' id='17'></a><a class='vns' id='vns1154'></a><a class='vnp' id='vnp1147'></a><a class='ms' id='p_18Sn_1357'></a>“Esa bhiyyo pasīdāmi,<a class='brnum' id='br17'></a><br>
Sutvāna munino vaco;<br>
Vivaṭṭacchado sambuddho,<br>
Akhilo paṭibhānavā.</p>
<p><a class='sc' id='18'></a><a class='vns' id='vns1155'></a><a class='vnp' id='vnp1148'></a><a class='ms' id='p_18Sn_1358'></a>Adhideve abhiññāya,<a class='brnum' id='br18'></a><br>
Sabbaṃ vedi <span class='var' id='note622' title='parovaraṃ (bj, s1-3, pts1) | paroparaṃ ()'>varovaraṃ</span>;<br>
Pañhānantakaro satthā,<br>
Kaṅkhīnaṃ paṭijānataṃ.</p>
<p><a class='sc' id='19'></a><a class='vns' id='vns1156'></a><a class='vnp' id='vnp1149'></a><a class='pts' id='pts223'></a><a class='ms' id='p_18Sn_1359'></a>Asaṃhīraṃ asaṅkuppaṃ,<a class='brnum' id='br19'></a><br>
Yassa natthi upamā kvaci;<br>
Addhā gamissāmi na mettha kaṅkhā,<br>
Evaṃ maṃ dhārehi adhimuttacittan”ti.</p>
</blockquote>
<p class='endsutta'>Pārāyanavaggo pañcamo.</p>
<p class='endsutta'>Suttuddānaṃ</p>
<blockquote class='uddanagatha'>
<p><a class='sc' id='20'></a><a class='ms' id='p_18Sn_1362'></a>Urago dhaniyopi ca,<br>
Khaggavisāṇo kasi ca;<br>
Cundo bhavo punadeva,<br>
Vasalo ca karaṇīyañca;<br>
Hemavato atha yakkho,<br>
Vijayasuttaṃ munisuttavaranti.</p>
<p><a class='sc' id='21'></a><a class='ms' id='p_18Sn_1363'></a>Paṭhamakaṭṭhavaro varavaggo,<br>
Dvādasasuttadharo suvibhatto;<br>
Desito cakkhumatā vimalena,<br>
Suyyati vaggavaro uragoti.</p>
<p><a class='sc' id='22'></a><a class='ms' id='p_18Sn_1364'></a>Ratanāmagandho hirimaṅgalanāmo,<br>
Sucilomakapilo ca brāhmaṇadhammo;<br>
<span class='var' id='note624' title='nātha (mr)'>Nāvā</span> kiṃsīlauṭṭhahano ca,<br>
Rāhulo ca punapi vaṅgīso.</p>
<p><a class='sc' id='23'></a><a class='ms' id='p_18Sn_1365'></a>Sammāparibbājanīyopi cettha,<br>
Dhammikasuttavaro suvibhatto;<br>
Cuddasasuttadharo dutiyamhi,<br>
Cūḷakavaggavaroti tamāhu.</p>
<p><a class='sc' id='24'></a><a class='ms' id='p_18Sn_1366'></a>Pabbajjapadhānasubhāsitanāmo,<br>
Pūraḷāso punadeva māgho ca;<br>
Sabhiyaṃ keṇiyameva sallanāmo,<br>
Vāseṭṭhavaro kālikopi ca.</p>
<p><a class='sc' id='25'></a><a class='ms' id='p_18Sn_1367'></a>Nālakasuttavaro suvibhatto,<br>
Taṃ anupassī tathā punadeva;<br>
Dvādasasuttadharo tatiyamhi,<br>
Suyyati vaggavaro mahānāmo.</p>
<p><a class='sc' id='26'></a><a class='ms' id='p_18Sn_1368'></a>Kāmaguhaṭṭhakaduṭṭhakanāmā,<br>
Suddhavaro paramaṭṭhakanāmo;<br>
Jarā mettiyavaro suvibhatto,<br>
Pasūramāgaṇḍiyā purābhedo.</p>
<p><a class='sc' id='27'></a><a class='ms' id='p_18Sn_1369'></a>Kalahavivādo ubho viyuhā ca,<br>
Tuvaṭakaattadaṇḍasāriputtā;<br>
Soḷasasuttadharo catutthamhi,<br>
Aṭṭhakavaggavaroti tamāhu.</p>
<p><a class='sc' id='28'></a><a class='ms' id='p_18Sn_1370'></a>Magadhe janapade ramaṇīye,<br>
Desavare katapuññanivese;<br>
Pāsāṇakacetiyavare suvibhatte,<br>
Vasi bhagavā gaṇaseṭṭho.</p>
<p><a class='sc' id='29'></a><a class='ms' id='p_18Sn_1371'></a><span class='var' id='note625' title='ubhayaṃ vā puṇṇasamāgataṃ yamhi (s1-3)'>Ubhayavāsamāgatiyamhi</span>,<br>
Dvādasayojaniyā parisāya;<br>
Soḷasabrāhmaṇānaṃ kira puṭṭho,<br>
Pucchāya soḷasapañhakammiyā;<br>
Nippakāsayi dhammamadāsi.</p>
<p><a class='sc' id='30'></a><a class='ms' id='p_18Sn_1372'></a>Atthapakāsakabyañjanapuṇṇaṃ,<br>
Dhammamadesesi <span class='var' id='note626' title='varaṃ khamanīyaṃ (mr)'>parakhemajaniyaṃ</span>;<br>
Lokahitāya jino dvipadaggo,<br>
Suttavaraṃ bahudhammavicitraṃ;<br>
Sabbakilesapamocanahetuṃ,<br>
Desayi suttavaraṃ dvipadaggo.</p>
<p><a class='sc' id='31'></a><a class='ms' id='p_18Sn_1373'></a><span class='var' id='note627' title='byañjanamatthapadasamayuttaṃ (s1-3)'>Byañjanamatthapadaṃ samayuttaṃ</span>,<br>
Akkharasaññitaopamagāḷhaṃ;<br>
Lokavicāraṇañāṇapabhaggaṃ,<br>
Desayi suttavaraṃ dvipadaggo.</p>
<p><a class='sc' id='32'></a><a class='ms' id='p_18Sn_1374'></a>Rāgamale amalaṃ vimalaggaṃ,<br>
Dosamale amalaṃ vimalaggaṃ;<br>
Mohamale amalaṃ vimalaggaṃ,<br>
Lokavicāraṇañāṇapabhaggaṃ;<br>
Desayi suttavaraṃ dvipadaggo.</p>
<p><a class='sc' id='33'></a><a class='ms' id='p_18Sn_1375'></a>Klesamale amalaṃ vimalaggaṃ,<br>
Duccaritamale amalaṃ vimalaggaṃ;<br>
Lokavicāraṇañāṇapabhaggaṃ,<br>
Desayi suttavaraṃ dvipadaggo.</p>
<p><a class='sc' id='34'></a><a class='ms' id='p_18Sn_1376'></a>Āsavabandhanayogākilesaṃ,<br>
Nīvaraṇāni ca tīṇi malāni;<br>
Tassa kilesapamocanahetuṃ,<br>
Desayi suttavaraṃ dvipadaggo.</p>
<p><a class='sc' id='35'></a><a class='ms' id='p_18Sn_1377'></a>Nimmalasabbakilesapanūdaṃ,<br>
Rāgavirāgamanejamasokaṃ;<br>
Santapaṇītasududdasadhammaṃ,<br>
Desayi suttavaraṃ dvipadaggo.</p>
<p><a class='sc' id='36'></a><a class='ms' id='p_18Sn_1378'></a>Rāgañca <span class='var' id='note628' title='dosañca bhañjitasantaṃ (s1-3)'>dosakamabhañjitasantaṃ</span>,<br>
Yonicatuggatipañcaviññāṇaṃ;<br>
<span class='var' id='note629' title='taṇhātalaratacchedanatāṇapamokkhaṃ (s1-3)'>Taṇhāratacchadanatāṇalatāpamokkhaṃ</span>,<br>
Desayi suttavaraṃ dvipadaggo.</p>
<p><a class='sc' id='37'></a><a class='ms' id='p_18Sn_1379'></a>Gambhīraduddasasaṇhanipuṇaṃ,<br>
Paṇḍitavedaniyaṃ nipuṇatthaṃ;<br>
Lokavicāraṇañāṇapabhaggaṃ,<br>
Desayi suttavaraṃ dvipadaggo.</p>
<p><a class='sc' id='38'></a><a class='ms' id='p_18Sn_1380'></a>Navaṅgakusumamālagīveyyaṃ,<br>
Indriyajhānavimokkhavibhattaṃ;<br>
Aṭṭhaṅgamaggadharaṃ varayānaṃ,<br>
Desayi suttavaraṃ dvipadaggo.</p>
<p><a class='sc' id='39'></a><a class='ms' id='p_18Sn_1381'></a>Somupamaṃ vimalaṃ parisuddhaṃ,<br>
Aṇṇavamūpamaratanasucittaṃ;<br>
Pupphasamaṃ ravimūpamatejaṃ,<br>
Desayi suttavaraṃ dvipadaggo.</p>
<p><a class='sc' id='40'></a><a class='ms' id='p_18Sn_1382'></a>Khemasivaṃ sukhasītalasantaṃ,<br>
Maccutatāṇaparaṃ paramatthaṃ;<br>
Tassa sunibbutadassanahetuṃ,<br>
Desayi suttavaraṃ dvipadaggoti.</p>
</blockquote>
<p class='endbook'>Suttanipātapāḷi samattā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Pārāyanānugītigāthā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
