<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.18' lang='pli'>
<header>
<ul>
<li class='division'>Sutta Nipāta&#160;5.18</li>
</ul>
<h1>Pārāyanatthutigāthā</h1>
</header>
<p><a class='sc' id='1'></a><a class='ms' id='p_18Sn_1333'></a>Idamavoca bhagavā magadhesu viharanto pāsāṇake cetiye, <span class='var' id='note614' title='paricārikasoḷasānaṃ (bj) | paricārikasoḷasannaṃ (s1-3, mr)'>paricārakasoḷasānaṃ</span>brāhmaṇānaṃ ajjhiṭṭho puṭṭho puṭṭho <span class='var' id='note615' title='pañhe (bj, pts1)'>pañhaṃ</span> byākāsi. Ekamekassa cepi pañhassa atthamaññāya dhammamaññāya dhammānudhammaṃ paṭipajjeyya, gaccheyyeva jarāmaraṇassa pāraṃ. Pāraṅgamanīyā ime dhammāti, tasmā imassa dhammapariyāyassa <span class='var' id='note616' title='pārāyaṇaṃtveva (bj-a) | pārāyanantveva (s1-3)'>pārāyananteva</span> adhivacanaṃ.</p>
<blockquote class='gatha'>
<p><a class='sc' id='2'></a><a class='vns' id='vns1131'></a><a class='vnp' id='vnp1124'></a><a class='ms' id='p_18Sn_1334'></a>Ajito tissametteyyo,<a class='brnum' id='br1'></a><br>
puṇṇako atha mettagū;<br>
Dhotako upasīvo ca,<br>
nando ca atha hemako.</p>
<p><a class='sc' id='3'></a><a class='vns' id='vns1132'></a><a class='vnp' id='vnp1125'></a><a class='pts' id='pts219'></a><a class='ms' id='p_18Sn_1335'></a>Todeyya-kappā dubhayo,<a class='brnum' id='br2'></a><br>
jatukaṇṇī ca paṇḍito;<br>
Bhadrāvudho udayo ca,<br>
posālo cāpi brāhmaṇo;<br>
Mogharājā ca medhāvī,<br>
piṅgiyo ca mahāisi.</p>
<p><a class='sc' id='4'></a><a class='vns' id='vns1133'></a><a class='vnp' id='vnp1126'></a><a class='ms' id='p_18Sn_1336'></a>Ete buddhaṃ upāgacchuṃ,<a class='brnum' id='br3'></a><br>
sampannacaraṇaṃ isiṃ;<br>
Pucchantā nipuṇe pañhe,<br>
buddhaseṭṭhaṃ upāgamuṃ.</p>
<p><a class='sc' id='5'></a><a class='vns' id='vns1134'></a><a class='vnp' id='vnp1127'></a><a class='ms' id='p_18Sn_1337'></a>Tesaṃ buddho pabyākāsi,<a class='brnum' id='br4'></a><br>
pañhe puṭṭho yathātathaṃ;<br>
Pañhānaṃ veyyākaraṇena,<br>
tosesi brāhmaṇe muni.</p>
<p><a class='sc' id='6'></a><a class='vns' id='vns1135'></a><a class='vnp' id='vnp1128'></a><a class='ms' id='p_18Sn_1338'></a>Te tositā cakkhumatā,<a class='brnum' id='br5'></a><br>
buddhenādiccabandhunā;<br>
Brahmacariyamacariṃsu,<br>
varapaññassa santike.</p>
<p><a class='sc' id='7'></a><a class='vns' id='vns1136'></a><a class='vnp' id='vnp1129'></a><a class='ms' id='p_18Sn_1339'></a>Ekamekassa pañhassa,<a class='brnum' id='br6'></a><br>
yathā buddhena desitaṃ;<br>
Tathā yo paṭipajjeyya,<br>
gacche pāraṃ apārato.</p>
<p><a class='sc' id='8'></a><a class='vns' id='vns1137'></a><a class='vnp' id='vnp1130'></a><a class='ms' id='p_18Sn_1340'></a>Apārā pāraṃ gaccheyya,<a class='brnum' id='br7'></a><br>
bhāvento maggamuttamaṃ;<br>
Maggo so pāraṃ gamanāya,<br>
tasmā pārāyanaṃ iti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Pārāyanatthutigāthā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
