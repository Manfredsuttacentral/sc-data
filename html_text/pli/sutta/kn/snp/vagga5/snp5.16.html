<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.16' lang='pli'>
<header>
<ul>
<li class='division'>Sutta Nipāta&#160;5.16</li>
</ul>
<h1>Mogharājamāṇavapucchā</h1>
</header>
<blockquote class='gatha'>
<p><a class='sc' id='1'></a><a class='vns' id='vns1123'></a><a class='vnp' id='vnp1116'></a><a class='ms' id='p_18Sn_1323'></a>“Dvāhaṃ sakkaṃ apucchissaṃ,<br>
<span class='speaker'>(iccāyasmā mogharājā):</span><br>
Na me byākāsi cakkhumā;<br>
Yāvatatiyañca devīsi,<br>
Byākarotīti me sutaṃ.</p>
<p><a class='sc' id='2'></a><a class='vns' id='vns1124'></a><a class='vnp' id='vnp1117'></a><a class='ms' id='p_18Sn_1324'></a>Ayaṃ loko paro loko,<a class='brnum' id='br2'></a><br>
brahmaloko sadevako;<br>
Diṭṭhiṃ te nābhijānāti,<br>
gotamassa yasassino.</p>
<p><a class='sc' id='3'></a><a class='vns' id='vns1125'></a><a class='vnp' id='vnp1118'></a><a class='pts' id='pts217'></a><a class='ms' id='p_18Sn_1325'></a>Evaṃ abhikkantadassāviṃ,<a class='brnum' id='br3'></a><br>
atthi pañhena āgamaṃ;<br>
Kathaṃ lokaṃ avekkhantaṃ,<br>
maccurājā na passati”.</p>
<p><a class='sc' id='4'></a><a class='vns' id='vns1126'></a><a class='vnp' id='vnp1119'></a><a class='ms' id='p_18Sn_1326'></a>“Suññato lokaṃ avekkhassu,<a class='brnum' id='br4'></a><br>
Mogharāja sadā sato;<br>
Attānudiṭṭhiṃ ūhacca,<br>
Evaṃ maccutaro siyā;<br>
Evaṃ lokaṃ avekkhantaṃ,<br>
Maccurājā na passatī”ti.</p>
</blockquote>
<p class='endsection'>Mogharājamāṇavapucchā pannarasamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Mogharājamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
