<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='snp5.11' lang='pli'>
<header>
<ul>
<li class='division'>Sutta Nipāta&#160;5.11</li>
</ul>
<h1>Kappamāṇavapucchā</h1>
</header>
<blockquote class='gatha'>
<p><a class='sc' id='1'></a><a class='vns' id='vns1099'></a><a class='vnp' id='vnp1092'></a><a class='ms' id='p_18Sn_1294'></a>“Majjhe sarasmiṃ tiṭṭhataṃ,<br>
<span class='speaker'>(iccāyasmā kappo):</span><br>
Oghe jāte mahabbhaye;<br>
Jarāmaccuparetānaṃ,<br>
Dīpaṃ pabrūhi mārisa;<br>
Tvañca me dīpamakkhāhi,<br>
Yathāyidaṃ nāparaṃ siyā”.</p>
<p><a class='sc' id='2'></a><a class='vns' id='vns1100'></a><a class='vnp' id='vnp1093'></a><a class='pts' id='pts212'></a><a class='ms' id='p_18Sn_1295'></a>“Majjhe sarasmiṃ tiṭṭhataṃ,<a class='brnum' id='br2'></a><br>
<span class='speaker'>(kappāti bhagavā):</span><br>
Oghe jāte mahabbhaye;<br>
Jarāmaccuparetānaṃ,<br>
Dīpaṃ pabrūmi kappa te.</p>
<p><a class='sc' id='3'></a><a class='vns' id='vns1101'></a><a class='vnp' id='vnp1094'></a><a class='ms' id='p_18Sn_1296'></a>Akiñcanaṃ anādānaṃ,<a class='brnum' id='br3'></a><br>
etaṃ dīpaṃ anāparaṃ;<br>
<span class='var' id='note596' title='nibbānamiti (bj)'>Nibbānaṃ iti</span> naṃ brūmi,<br>
jarāmaccuparikkhayaṃ.</p>
<p><a class='sc' id='4'></a><a class='vns' id='vns1102'></a><a class='vnp' id='vnp1095'></a><a class='ms' id='p_18Sn_1297'></a>Etadaññāya ye satā,<a class='brnum' id='br4'></a><br>
Diṭṭhadhammābhinibbutā;<br>
Na te māravasānugā,<br>
Na te mārassa <span class='var' id='note597' title='paṭṭhagūti (s1-3, mr)'>paddhagū”ti</span>.</p>
</blockquote>
<p class='endsection'>Kappamāṇavapucchā dasamā.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Pārāyanavagga</span><span class='hidden'>Kappamāṇavapucchā</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
