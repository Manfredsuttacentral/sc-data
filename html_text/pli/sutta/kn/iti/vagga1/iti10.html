<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti10' lang='pli'>
<header>
<ul>
<li class='division'>Itivuttaka&#160;10</li>
</ul>
<h1>Dosapariññāsutta</h1>
</header>
<p><a class='sc' id='1'></a><a class='ms' id='p_18It_48'></a>Vuttañhetaṃ bhagavatā vuttamarahatāti me sutaṃ:</p>
<p><a class='sc' id='2'></a><a class='ms' id='p_18It_49'></a>“Dosaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo dukkhakkhayāya. Dosañca kho, bhikkhave, abhijānaṃ parijānaṃ tattha cittaṃ virājayaṃ pajahaṃ bhabbo dukkhakkhayāyā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='sc' id='3'></a><a class='vns' id='vns11'></a><a class='pts' id='pts6'></a><a class='ms' id='p_18It_50'></a>“Yena dosena duṭṭhāse,<br>
sattā gacchanti duggatiṃ;<br>
Taṃ dosaṃ sammadaññāya,<br>
pajahanti vipassino;<br>
Pahāya na punāyanti,<br>
imaṃ lokaṃ kudācanan”ti.</p>
</blockquote>
<p><a class='sc' id='4'></a><a class='ms' id='p_18It_51'></a>Ayampi attho vutto bhagavatā, iti me sutanti.</p>
<p class='endsection'>Dasamaṃ.</p>
<p class='endsection'>Pāṭibhogavaggo paṭhamo.</p>
<blockquote class='uddanagatha'>
<p><a class='sc' id='5'></a><a class='ms' id='p_18It_55'></a>Rāgadosā atha moho,<br>
Kodhamakkhā mānaṃ sabbaṃ;<br>
Mānato rāgadosā puna dve,<br>
Pakāsitā vaggamāhu paṭhamanti.</p>
</blockquote>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Ekakanipāta</span> <span class='hidden'>Paṭhamavagga</span> <span class='hidden'>Dosapariññāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
