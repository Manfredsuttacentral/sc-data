<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti68' lang='pli'>
<header>
<ul>
<li class='division'>Itivuttaka&#160;68</li>
</ul>
<h1>Paṭhamarāgasutta</h1>
</header>
<p><a class='sc' id='1'></a><a class='ms' id='p_18It_435'></a>Vuttañhetaṃ bhagavatā vuttamarahatāti me sutaṃ:</p>
<p><a class='sc' id='2'></a><a class='ms' id='p_18It_436'></a>“Yassa kassaci, bhikkhave, rāgo appahīno, doso appahīno, moho appahīno—ayaṃ vuccati, bhikkhave, ‘<span class='var' id='note133' title='bandho (si, s1-3, pts1)'>baddho</span> mārassa paṭimukkassa mārapāso <span class='var' id='note134' title='yathākāmakaraṇīyo ca (bj, s1-3, pts1, mr)'>yathākāmakaraṇīyo</span> pāpimato’. Yassa kassaci, bhikkhave, rāgo pahīno, doso pahīno, moho pahīno—ayaṃ vuccati, bhikkhave, ‘abaddho mārassa omukkassa mārapāso <span class='var' id='note135' title='na yathākāmakaraṇīyo ca (s1-3, pts1)'>na yathākāmakaraṇīyo</span> pāpimato’”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='sc' id='3'></a><a class='vns' id='vns128'></a><a class='pts' id='pts57'></a><a class='ms' id='p_18It_437'></a>“Yassa rāgo ca doso ca,<br>
avijjā ca virājitā;<br>
Taṃ bhāvitattaññataraṃ,<br>
brahmabhūtaṃ tathāgataṃ;<br>
Buddhaṃ verabhayātītaṃ,<br>
āhu sabbappahāyinan”ti.</p>
</blockquote>
<p><a class='sc' id='4'></a><a class='ms' id='p_18It_438'></a>Ayampi attho vutto bhagavatā, iti me sutanti.</p>
<p class='endsection'>Navamaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Dutiyavagga</span> <span class='hidden'>Paṭhamarāgasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
