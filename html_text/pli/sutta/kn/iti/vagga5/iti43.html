<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti43' lang='pli'>
<header>
<ul>
<li class='division'>Itivuttaka&#160;43</li>
</ul>
<h1>Ajātasutta</h1>
</header>
<p><a class='sc' id='1'></a><a class='ms' id='p_18It_272'></a>Vuttañhetaṃ bhagavatā vuttamarahatāti me sutaṃ:</p>
<p><a class='sc' id='2'></a><a class='ms' id='p_18It_273'></a>“Atthi, bhikkhave, ajātaṃ abhūtaṃ akataṃ asaṅkhataṃ. No cetaṃ, bhikkhave, abhavissa ajātaṃ abhūtaṃ akataṃ asaṅkhataṃ, nayidha jātassa bhūtassa katassa saṅkhatassa nissaraṇaṃ paññāyetha. Yasmā ca kho, bhikkhave, atthi ajātaṃ abhūtaṃ akataṃ asaṅkhataṃ, tasmā jātassa bhūtassa katassa saṅkhatassa nissaraṇaṃ paññāyatī”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='sc' id='3'></a><a class='vns' id='vns80'></a><a class='ms' id='p_18It_274'></a>“Jātaṃ bhūtaṃ samuppannaṃ,<br>
kataṃ saṅkhatamaddhuvaṃ;<br>
Jarāmaraṇasaṅghāṭaṃ,<br>
<span class='var' id='note93' title='roganiḍḍhaṃ (bj) | roganiddhaṃ (s1-3)'>roganīḷaṃ</span> <span class='var' id='note94' title='pabhaṅgunaṃ (si, pts1, mr) | pabhaṅguṇaṃ (s1-3)'>pabhaṅguraṃ</span>.</p>
<p><a class='sc' id='4'></a><a class='vns' id='vns81'></a><a class='ms' id='p_18It_275'></a>Āhāranettippabhavaṃ,<br>
nālaṃ tadabhinandituṃ;<br>
Tassa nissaraṇaṃ santaṃ,<br>
atakkāvacaraṃ dhuvaṃ.</p>
<p><a class='sc' id='5'></a><a class='vns' id='vns82'></a><a class='pts' id='pts38'></a><a class='ms' id='p_18It_276'></a>Ajātaṃ asamuppannaṃ,<br>
asokaṃ virajaṃ padaṃ;<br>
Nirodho dukkhadhammānaṃ,<br>
saṅkhārūpasamo sukho”ti.</p>
</blockquote>
<p><a class='sc' id='6'></a><a class='ms' id='p_18It_277'></a>Ayampi attho vutto bhagavatā, iti me sutanti.</p>
<p class='endsection'>Chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Dukanipāta</span> <span class='hidden'>Dutiyavagga</span> <span class='hidden'>Ajātasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
