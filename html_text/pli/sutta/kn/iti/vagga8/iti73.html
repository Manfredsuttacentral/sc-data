<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti73' lang='pli'>
<header>
<ul>
<li class='division'>Itivuttaka&#160;73</li>
</ul>
<h1>Santatarasutta</h1>
</header>
<p><a class='sc' id='1'></a><a class='pts' id='pts62'></a><a class='ms' id='p_18It_471'></a>Vuttañhetaṃ bhagavatā vuttamarahatāti me sutaṃ:</p>
<p><a class='sc' id='2'></a><a class='ms' id='p_18It_472'></a>“Rūpehi, bhikkhave, arūpā santatarā, arūpehi nirodho santataro”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='sc' id='3'></a><a class='vns' id='vns137'></a><a class='ms' id='p_18It_473'></a>“Ye ca rūpūpagā sattā,<br>
ye ca <span class='var' id='note147' title='āruppaṭhāyino (bj)'>arūpaṭṭhāyino</span>;<br>
Nirodhaṃ appajānantā,<br>
āgantāro punabbhavaṃ.</p>
<p><a class='sc' id='4'></a><a class='vns' id='vns138'></a><a class='ms' id='p_18It_474'></a>Ye ca rūpe pariññāya,<br>
arūpesu asaṇṭhitā;<br>
Nirodhe ye vimuccanti,<br>
te janā maccuhāyino.</p>
<p><a class='sc' id='5'></a><a class='vns' id='vns139'></a><a class='ms' id='p_18It_475'></a>Kāyena amatadhātuṃ,<br>
phusayitvā nirūpadhiṃ;<br>
Upadhippaṭinissaggaṃ,<br>
sacchikatvā anāsavo;<br>
Deseti sammāsambuddho,<br>
asokaṃ virajaṃ padan”ti.</p>
</blockquote>
<p><a class='sc' id='6'></a><a class='ms' id='p_18It_476'></a>Ayampi attho vutto bhagavatā, iti me sutanti.</p>
<p class='endsection'>Catutthaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Tatiyavagga</span> <span class='hidden'>Santatarasutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
