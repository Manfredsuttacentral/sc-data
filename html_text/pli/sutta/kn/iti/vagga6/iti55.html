<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='iti55' lang='pli'>
<header>
<ul>
<li class='division'>Itivuttaka&#160;55</li>
</ul>
<h1>Dutiyaesanāsutta</h1>
</header>
<p><a class='sc' id='1'></a><a class='ms' id='p_18It_356'></a>Vuttañhetaṃ bhagavatā vuttamarahatāti me sutaṃ:</p>
<p><a class='sc' id='2'></a><a class='ms' id='p_18It_357'></a>“Tisso imā, bhikkhave, esanā. Katamā tisso? Kāmesanā, bhavesanā, brahmacariyesanā—imā kho, bhikkhave, tisso esanā”ti. Etamatthaṃ bhagavā avoca. Tatthetaṃ iti vuccati:</p>
<blockquote class='gatha'>
<p><a class='sc' id='3'></a><a class='vns' id='vns104'></a><a class='ms' id='p_18It_358'></a>“Kāmesanā bhavesanā,<br>
brahmacariyesanā saha;<br>
Iti saccaparāmāso,<br>
diṭṭhiṭṭhānā samussayā.</p>
<p><a class='sc' id='4'></a><a class='vns' id='vns105'></a><a class='pts' id='pts49'></a><a class='ms' id='p_18It_359'></a>Sabbarāgavirattassa,<br>
taṇhakkhayavimuttino;<br>
Esanā paṭinissaṭṭhā,<br>
diṭṭhiṭṭhānā samūhatā;<br>
Esanānaṃ khayā bhikkhu,<br>
nirāso akathaṅkathī”ti.</p>
</blockquote>
<p><a class='sc' id='5'></a><a class='ms' id='p_18It_360'></a>Ayampi attho vutto bhagavatā, iti me sutanti.</p>
<p class='endsection'>Chaṭṭhaṃ.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<span class='hidden'>Tikanipāta</span> <span class='hidden'>Paṭhamavagga</span> <span class='hidden'>Dutiyaesanāsutta</span>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
