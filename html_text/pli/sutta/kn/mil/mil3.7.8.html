<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil3.7.8' lang='pli'>
<header>
<ul>
<li class='division'>Milindapañha</li>
<li>Arūpadhammavavatthānavagga</li>
</ul>
<h1>8. Jānantājānantapāpakaraṇapañha</h1>
</header>
<p><a class='sc' id='1'></a><a class='ms' id='p_28Mi_481'></a><a class='msdiv' id='msdiv101'></a>Rājā āha—“bhante nāgasena, yo jānanto pāpakammaṃ karoti, yo ajānanto pāpakammaṃ karoti, kassa bahutaraṃ apuññan”ti? Thero āha “ yo kho, mahārāja, ajānanto pāpakammaṃ karoti, tassa bahutaraṃ apuññan”ti. “Tena hi, bhante nāgasena, yo amhākaṃ rājaputto vā rājamahāmatto vā ajānanto pāpakammaṃ karoti, taṃ mayaṃ diguṇaṃ daṇḍemā”ti? “Taṃ kiṃ maññasi, mahārāja, tattaṃ ayoguḷaṃ ādittaṃ sampajjalitaṃ sajotibhūtaṃ eko jānanto gaṇheyya, eko ajānanto gaṇheyya, <span class='var' id='note132' title='kassa (mr)'>katamo</span> balavataraṃ ḍayheyyā”ti. “Yo kho, bhante, ajānanto gaṇheyya, <span class='var' id='note133' title='tassa (mr)'>so</span> balavataraṃ ḍayheyyā”ti. “Evameva kho, mahārāja, yo ajānanto pāpakammaṃ karoti, tassa bahutaraṃ apuññan”ti.</p>
<p><a class='sc' id='2'></a><a class='ms' id='p_28Mi_482'></a>“Kallosi, bhante nāgasenā”ti.</p>
<p class='endsutta'><a class='sc' id='3'></a><a class='ms' id='p_28Mi_483'></a><span class='var' id='note134' title='jānaajānapañho (maku)'>Jānantājānantapāpakaraṇapañho</span> aṭṭhamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
