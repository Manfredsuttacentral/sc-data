<!DOCTYPE html>
<html>
<head>
<meta charset='UTF-8'>
<meta name='author' content='Mahāsaṅgīti Tipiṭaka Buddhavasse 2500'>
<title></title>
</head>
<body>
<article id='mil7.2.8' lang='pli'>
<header>
<ul>
<li class='division'>Milindapañha</li>
<li>Opammakathāpañha</li>
<li>Gadrabhavagga</li>
</ul>
<h1>8. Cāpaṅgapañha</h1>
</header>
<p><a class='sc' id='1'></a><a class='ms' id='p_28Mi_1693'></a><a class='msdiv' id='msdiv232'></a>“Bhante nāgasena, ‘cāpassa ekaṃ aṅgaṃ gahetabban’ti yaṃ vadesi, katamaṃ taṃ ekaṃ aṅgaṃ gahetabban”ti? “Yathā, mahārāja, cāpo sutacchito <span class='var' id='note584' title='mito (bj, maku, pts1, mr)'>namito</span> yāvaggamūlaṃ samakameva anunamati nappaṭitthambhati; evameva kho, mahārāja, yoginā yogāvacarena theranavamajjhimasamakesu anunamitabbaṃ nappaṭipharitabbaṃ. Idaṃ, mahārāja, cāpassa ekaṃ aṅgaṃ gahetabbaṃ. Bhāsitampetaṃ, mahārāja, bhagavatā devātidevena vidhura (puṇṇaka) jātake—</p>
<blockquote class='gatha'>
<p><a class='sc' id='2'></a><a class='ms' id='p_28Mi_1694'></a>‘Cāpovūnudaro dhīro,<br>
<span class='var' id='note586' title='vaṃsova anulomayaṃ (bj) | vaṃsova anulomayaṃ (maku, pts1, mr)'>vaṃso vāpi pakampaye</span>;<br>
Paṭilomaṃ na vatteyya,<br>
sa rājavasatiṃ vase’”ti.</p>
</blockquote>
<p class='endsutta'><a class='sc' id='3'></a><a class='ms' id='p_28Mi_1695'></a>Cāpaṅgapañho aṭṭhamo.</p>
<footer>
<p>Pali text from the Mahāsaṅgīti Tipiṭaka Buddhavasse 2500: World Tipiṭaka Edition in Roman Script. Edited and published by The M.L. Maniratana Bunnag Dhamma Society Fund, <span class='publication-date'>2005</span>. Based on the digital edition of the Chaṭṭha Saṅgāyana published by the Vipassana Research Institute, with corrections and proofreading by the Dhamma Society.</p>
<p>Prepared for SuttaCentral by <span class='editor'>Blake Walshe</span> and <span class='editor'>Bhikkhu Sujato</span>.</p>
</footer>
</article>
</body>
</html>
