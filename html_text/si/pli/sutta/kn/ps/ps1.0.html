<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='ps1.0' lang='si'>
<header>
<ul>
<li class='division'>ඛුද්දක නිකාය</li>
<li class='subdivision'>පටිසම්භිදා මග්ග පාළි</li>
<li class='vagga'>1. මහාවග්ගො</li>
</ul>
<h1>1.0 ඤාණකථා (මාතෘකාව)</h1>
</header>
<p class='namo'><a class='apz' id='apz1'></a>නමො තස්ස භගවතො අරහතො සම්මාසම්බුද්ධස්ස</p>
<p><a class='msdiv-si' id='msdiv-si1'></a>සොතද්වාරානුසාරයෙන් (කණින් අසා) දැනගන්නාලද ධර්ම සමූහයෙහිවූ ප්‍රඥාව සුතමය ඤාණ නමි.</p>
<p><a class='msdiv-si' id='msdiv-si2'></a>සුතමය ඤාණයෙහි වදාළාවූ ධර්ම සමූහය අසා සතර සංවර සීලයෙහි පවත්නා ප්‍රඥාව සීලමය ඤාණ නමි.</p>
<p><a class='msdiv-si' id='msdiv-si3'></a>සීලමය ඤාණයෙන් සංවරයෙහි පිහිටා එක් අරමුණක සිත මනාකොට පිහිටුවීමෙහි ප්‍රඥාව සමාධි භාවනාමය ඤාණනමි.</p>
<p><a class='msdiv-si' id='msdiv-si4'></a>අවිද්‍යාදීප්‍රත්‍ය සංස්කාරාදි ප්‍රත්‍යුත්පන්න ධර්මයන් පිරිසිඳ දැන ගැනීමෙහි ප්‍රඥාව ධම්මට්ඨිති ඤාණ නමි.</p>
<p><a class='msdiv-si' id='msdiv-si5'></a>අතීතානාගත, දැන් පවත්නා පඤ්චස්කන්ධයන් අතුරෙන් එකි එකී ස්කන්ධයක්හුගේ ලක්ෂණ හකුළුවා පිරිසිඳ දැනීමෙහි ප්‍රඥාව සම්මසන ඤාණ නමි.</p>
<p><a class='msdiv-si' id='msdiv-si6'></a>දැන් පවත්නා පඤ්චස්කන්ධයන්ගේ වෙනස්වන ස්වභාවය නැවත නැවත බැලීමෙහි ප්‍රඥාව උදයබ්බයානුපස්සනාඤාණ නමි.</p>
<p><a class='msdiv-si' id='msdiv-si7'></a>ඒ ඒ ආරම්මණයන්හි පවත්නා ධර්මසමූහය මෙනෙහි කොට ඉපදීම හා නැතිවීම නැවත නැවත බැලීමෙහිවූ ප්‍රඥාව විපස්සනා ඤාණ නමි.</p>
<p><a class='msdiv-si' id='msdiv-si8'></a>භය වශයෙන් දක්නා අරමුණෙහි පවත්නා ප්‍රඥාව ආදීනව ඤාණ නමි.</p>
<p><a class='msdiv-si' id='msdiv-si9'></a>වෘත්තයෙන් මිදෙනු කැමති බව ත්‍රිලක්ෂණය මෙනෙහි කිරීම, ත්‍රිලක්ෂණයෙහි මනාව පිහිටීම යන මෙහි පවත්නා ප්‍රඥාව සංඛාරුපෙක්ඛා ඤාණ නමි,</p>
<p><a class='msdiv-si' id='msdiv-si10'></a>බාහිරවූ සංඛාර නිමිත්තෙන් නැගිටීමෙහි හා පෙරළීමෙහි වූ ප්‍රඥාව ගොත්‍රභූ ඤාණ නමි.</p>
<p><a class='msdiv-si' id='msdiv-si11'></a>දෙයාකාරයකින් සංස්කාරයන් කෙරෙන් නැගිටීමෙහි හා පෙරළීමෙහි පවත්නා ප්‍රඥාව මග්ගඤාණ නමි.</p>
<p><a class='msdiv-si' id='msdiv-si12'></a>ප්‍රයොගයයි කියන ලද වුට්ඨානයාගේ සංසිඳීම් වශයෙන් පවත්නාවූ ප්‍රඥාව ඵලඤාණ නමි.</p>
<p><a class='msdiv-si' id='msdiv-si13'></a>ඒ ඒ මාර්ගයෙන් සිඳිනලද ක්ලෙශ සමූහය නැවත බැලීමෙහි වූ ප්‍රඥාව විමුක්තිඤාණ නමි.</p>
<p><a class='msdiv-si' id='msdiv-si14'></a>ඒ ඒ මාර්ගඵල ක්ෂණයන්හි අවබොධ කරන ලද්දාවූ චතුස්සත්‍ය ධර්මයන් මෙනෙහි කිරීමෙහිවූ ප්‍රඥාව පච්ච වෙක්ඛණ නමි.</p>
<p><a class='msdiv-si' id='msdiv-si15'></a>ආධ්‍යාත්මිකවූ චක්ඛායතනාදිය පිරිසිඳ දැනීමෙහිවූ ප්‍රඥාව වත්ථුනානත්තඤාණ නමි.</p>
<p><a class='msdiv-si' id='msdiv-si16'></a>පිටත්හිවූ රූපායතනාදිය පිරිසිඳ දැනීමෙහිවූ ප්‍රඥාව ගොචරනානත්තඤාණ නමි.</p>
<p><a class='msdiv-si' id='msdiv-si17'></a>ත්‍රිවිධචර්යා අටවැදෑරුම් චර්යාවන්ගේ විශෙෂ දැනගන්නාවූ ප්‍රඥාව චරියානානත්තඤාණ නමි.</p>
<p><a class='msdiv-si' id='msdiv-si18'></a>සතර ධර්මයන් පිරිසිඳ දැන ගැනීමෙහි ප්‍රඥාව භූමිනානත්තඤාණ නමි.</p>
<p><a class='msdiv-si' id='msdiv-si19'></a>නවවිධ ධර්මයන් පිරිසිඳ දැනීමෙහිවූ ප්‍රඥාව ධම්ම නානත්තඤාණ නමි.</p>
<p><a class='msdiv-si' id='msdiv-si20'></a>විශෙෂ ඤාණයෙන් දැනගන්නාවූ ප්‍රඥාව ඤානට්ඨ ඤාණ නමි.</p>
<p><a class='msdiv-si' id='msdiv-si21'></a>පිරිසිඳ දැනගත්තාවූ ප්‍රඥාව තීරණට්ඨ ඤාණ නමි.</p>
<p><a class='msdiv-si' id='msdiv-si22'></a>නිත්‍යසංඥා සුඛසංඥාදිය ප්‍රහාණය කිරීමෙහි ප්‍රඥාව පරිච්චාගට්ඨ ඤාණ නමි.</p>
<p><a class='msdiv-si' id='msdiv-si23'></a>ඒ ඒ ආකාරයෙන් වැඩියයුතුවූ ප්‍රඥාව එකරසට්ඨ ඤාණ නමි.</p>
<p><a class='msdiv-si' id='msdiv-si24'></a>පටිවෙධ පටිලාභ වශයෙන් ප්‍රත්‍යක්ෂ කරන්නාවූ ප්‍රඥාව ඵුසනට්ඨඤාණ නමි.</p>
<p><a class='msdiv-si' id='msdiv-si25'></a>නොයෙක් අර්ථයන්හි හා නොයෙක් ඵලයන්හි පවත්නා ප්‍රඥාව අත්ථපටිසම්භිදාඤාණ නමි.</p>
<p><a class='msdiv-si' id='msdiv-si26'></a>පෙළ ධර්මයෙහි නානත්වය හා නානා හෙතූන් දක්නා ප්‍රඥාව ධම්මපටිසම්භිදාඤාණ නමි.</p>
<p><a class='msdiv-si' id='msdiv-si27'></a>වචන වචනාර්ථයන්ගේ නානත්වය දක්නාවූ ප්‍රඥාව නිරුත්ති පටිසම්භිදා ඤාණ නමි.</p>
<p><a class='msdiv-si' id='msdiv-si28'></a>පටිභාන නානත්වය දන්නාවූ ප්‍රඥාව පටිභාන පටිසම්භිදා ඤාණ නමි.</p>
<p><a class='msdiv-si' id='msdiv-si29'></a>විදර්ශනා විහාරයන්ගේ නොයෙක් ස්වභාවයන් දන්නාවූ ප්‍රඥාව විහාරට්ඨඤාණ නමි.</p>
<p><a class='msdiv-si' id='msdiv-si30'></a>නොයෙක් සමාපත්ති විශෙෂයන් දන්නාවූ ප්‍රඥාව සමාපත්තට්ටඤාණ නමි.</p>
<p><a class='msdiv-si' id='msdiv-si31'></a>විපස්සනා විහාර නානත්වයන් හා සමාපත්තීන්ගේ විශෙෂ දන්නාවූ ප්‍රඥාව විහාර සමාපත්තට්ඨඤාණ නමි.</p>
<p><a class='msdiv-si' id='msdiv-si32'></a>වික්ෂෙපයෙන් තොරවූ පිරිසිදු සමාධියට අනතුරුව ආශ්‍රව ධර්මයන් ක්ෂය කිරීමෙහි ප්‍රඥාව ආනන්තරික සමාධි ඤාණ නමි.</p>
<p><a class='msdiv-si' id='msdiv-si33'></a>විදර්ශනා ඥානය අධිපතිකොට ඇත්තාවූද ශාන්තවූ විදර්ශනා විහාරයට පැමිණියාවූද ප්‍රණීතයයි මෙනෙහි කිරීම ඇත්තාවූද ප්‍රඥාව අරණවිහාර ඤාණ නමි.</p>
<p><a class='msdiv-si' id='msdiv-si34'></a>දෙවැදෑරුම්වූ සමථබල විපස්සනා බලයන්ගෙන් සම්පූර්ණවීම හෙතුකොට ගෙනද කායසංඛාර වචීසංඛාර චිත්ත සංඛාර යන ත්‍රිවිධ සංස්කාරයන්ගේ සංසිඳීම හෙතුකොට ගෙනද සොළොස්වැදෑරුම් ඤාණයන්ගෙන් යුක්තවීම හෙතුකොට ගෙනද, නවවැදෑරුම් සමාධීන්ගෙන් යුක්තවීම හෙතුකොට ගෙනද වසී බවට පැමිණියහුගේ බවයයි කියනලද ප්‍රඥාව නිරොධ සමාපත්ති ඤාණ නමි.</p>
<p><a class='msdiv-si' id='msdiv-si35'></a>මනාව ප්‍රකාරයෙන් දන්නහුගේ ක්ලේශයන්ගේද ස්කන්ධයන්ගේද පැවැත්ම අවසාන කිරීමෙහිවූ ප්‍රඥාව පරිනිබ්බාණ ඤාණ නමි.</p>
<p><a class='msdiv-si' id='msdiv-si36'></a>සියලු ත්‍රෛභූමික ධර්මයන් මනාකොට සිඳීමෙහිද නිරුද්ධ කිරීමෙහිද නැවත නොඉපදීමෙහිද ප්‍රඥාව සමසීසට්ඨ ඤාණ නමි.</p>
<p><a class='msdiv-si' id='msdiv-si37'></a>බොහෝවූද නොයෙක් ස්වභාව ඇත්තාවුද එක ස්වභාවය ඇත්තාවූද ගිනියයි කියනලද දුශ්ශීල්‍යාදීය කෙළවර කිරීමෙහිවූ ප්‍රඥාව සල්ලෙඛඤාණ නමි.</p>
<p><a class='msdiv-si' id='msdiv-si38'></a>නොමැලි බව කාය ජීවිත නිරපෙක්ෂතාවය සම්ප්‍රයුක්ත ධර්මයන් එසවීම යන මෙහි පවත්නාවූ ප්‍රඥාව විරියාරම්භ ඤාණ නමි.</p>
<p><a class='msdiv-si' id='msdiv-si39'></a>නොයෙක් ධර්මයන් ප්‍රකාශ කරන්නාවූ ප්‍රඥාව අත්ථසන්දස්සන ඤාණ නමි.</p>
<p><a class='msdiv-si' id='msdiv-si40'></a>සියලු ධර්මයන් එකත්වයෙන් ගෙන සංග්‍රහ කිරීම නානා ස්වභාව ඇති ධර්මයන් නානා ස්වභාවයෙන් දැනගැනීම පිළිබඳවූ ප්‍රඥාව දස්සන විසුද්ධි ඤාණ නමි.</p>
<p><a class='msdiv-si' id='msdiv-si41'></a>රූපස්කන්ධාදීන්ගේ අනිත්‍යාදි ආකාරයෙන් වැටහීම නම්වූ ප්‍රඥාව ඛන්ති ඤාණ නමි.</p>
<p><a class='msdiv-si' id='msdiv-si42'></a>රූපස්කන්ධාදීන්ගේ අනිත්‍යාදි ආකාරයෙන් ස්පර්ශවීම දැනගන්නාවූ ප්‍රඥාව පරියොගාහන ඤාණ නමි.</p>
<p><a class='msdiv-si' id='msdiv-si43'></a>ස්කන්ධාදිය අතුරෙන් එක්තරා ධර්ම කොටසක පවත්නා ප්‍රඥාව පදෙසවිහාර ඤාණ නමි.</p>
<p><a class='msdiv-si' id='msdiv-si44'></a>නෛෂ්ක්‍රම්‍යාදියට අධිපති භාවයෙන් පවත්නාවූ ප්‍රඥාව සඤ්ඤාවිවට්ට ඤාණ නමි.</p>
<p><a class='msdiv-si' id='msdiv-si45'></a>නොයෙක් ස්වභාවයන් පහ කිරීමෙහි ප්‍රඥාව චෙතොවිවට්ට ඤාණ නමි.</p>
<p><a class='msdiv-si' id='msdiv-si46'></a>නෛෂ්ක්‍රම්‍යාදීන්ගේ වශයෙන් සිත පිහිටුවීමෙහි ප්‍රඥාව චිත්තවිවට්ට ඤාණ නමි.</p>
<p><a class='msdiv-si' id='msdiv-si47'></a>සූන්‍ය භාවයෙහි පැවති ප්‍රඥාව ඤාණවිවට්ට ඤාණ නමි.</p>
<p><a class='msdiv-si' id='msdiv-si48'></a>දුරු කිරීමෙහි පවත්නා ප්‍රඥාව විමොක්ඛවිවට්ට ඤාණ නමි.</p>
<p><a class='msdiv-si' id='msdiv-si49'></a>වෙනස් නොවන්නාවූ ස්වභාවයෙහි පවත්නා ප්‍රඥාව සච්චවිවට්ට ඤාණ නමි.</p>
<p><a class='msdiv-si' id='msdiv-si50'></a>රූප කයද පාදක ධ්‍යාන සිතද එකක් වශයෙන් මෙනෙහි කිරීමෙන් සුඛ සංඥාවද ලහු සංඥාවද අධිෂ්ඨාන කිරීමෙන් සම්පූර්ණ කිරීම් වශයෙන් පවත්නා ප්‍රඥාව ඉද්ධිවිධ ඤාණ නමි.</p>
<p><a class='msdiv-si' id='msdiv-si51'></a>විතර්ක වෙගයෙන් නානා ස්වභාව සහ එක ස්වභාව ඇති ශබ්ද නිමිති දැනගැන්මෙහි ප්‍රඥාව සොතධාතු විසුද්ධි ඤාණ නමි.</p>
<p><a class='msdiv-si' id='msdiv-si52'></a>සොමනස්ස දොමනස්ස උපෙක්ඛා සහගත ත්‍රිවිධ චිත්තයන්ගේ වෙගයෙන් චක්ෂුරාදි ඉන්ද්‍රියයන්ගේ ප්‍රසාද වශයෙන් නානා ස්වභාව හා එක ස්වභාව ඇති චිත්තයන් දැනගැනීමෙහි ප්‍රඥාව චෙතොපරියාය ඤාණ නමි.</p>
<p><a class='msdiv-si' id='msdiv-si53'></a>අවිද්‍යා ආදී ප්‍රත්‍යයන් හෙතුකොට ගෙන පවත්නාවූ සංස්කාරාදී ප්‍රත්‍යයන්ගෙන් උපදනා ධර්මයන් නොයෙක් ස්වභාව හා එක ස්වභාව ඇති කර්මවෙග වශයෙන් දැනගැන්මෙහි ප්‍රඥාව පුබ්බෙනිවාසානුස්සති ඤාණ නමි.</p>
<p><a class='msdiv-si' id='msdiv-si54'></a>කසිණා ලොකයෙන් නොයෙක් ස්වභාව හා එක ස්වභාව ඇති රූප නිමිති දැක්මෙහි ප්‍රඥාව දිබ්බචක්ඛු ඤාණ නමි.</p>
<p><a class='msdiv-si' id='msdiv-si55'></a>සුසැට ආකාරයකින් අනඤ්ඤාතඤ්ඤාස්සාමිතින්ද්‍රිය අඤ්ඤීන්ද්‍රිය අඤ්ඤාතාවින්ද්‍රිය යන ත්‍රිවිධ ඉන්ද්‍රියයන්ගේ වසී බැව් ඇතියහුගේ ස්වභාවයවූ ප්‍රඥාව ආසවක්ඛයඤාණ නමි.</p>
<p><a class='msdiv-si' id='msdiv-si56'></a>පිරිසිඳ දතයුතු ස්වභාවයෙහි පවත්නා ප්‍රඥාව දුක්ඛ ඤාණ නමි.</p>
<p><a class='msdiv-si' id='msdiv-si57'></a>ප්‍රහාණය කටයුතු ස්වභාවයෙහිවූ ප්‍රඥාව සමුදය ඤාණ නමි.</p>
<p><a class='msdiv-si' id='msdiv-si58'></a>ප්‍රත්‍යක්ෂ කළයුතු ස්වභාවයෙහි පවත්නා ප්‍රඥාව නිරොධ ඤාණ නමි.</p>
<p><a class='msdiv-si' id='msdiv-si59'></a>වැඩියයුතු ස්වභාවයෙහි පවත්නා ප්‍රඥාව මග්ග ඤාණ නමි.</p>
<p><a class='msdiv-si' id='msdiv-si60'></a>දුක්ඛ සත්‍යයෙහිවූ ඤාණය</p>
<p><a class='msdiv-si' id='msdiv-si61'></a>සමුදය සත්‍යයෙහිවූ ඤාණය</p>
<p><a class='msdiv-si' id='msdiv-si62'></a>නිරොධ සත්‍යයෙහිවූ ඤාණය</p>
<p><a class='msdiv-si' id='msdiv-si63'></a>දුක්ඛ නිරොධගාමිනි ප්‍රතිපදා සත්‍යයෙහිවූ ඤාණය</p>
<p><a class='msdiv-si' id='msdiv-si64'></a>අර්ථප්‍රභෙද දන්නා ඤාණය</p>
<p><a class='msdiv-si' id='msdiv-si65'></a>පාළියෙහි ප්‍රභෙද දන්නා ඤාණය</p>
<p><a class='msdiv-si' id='msdiv-si66'></a>වචන ප්‍රභෙද දන්නා ඤාණය</p>
<p><a class='msdiv-si' id='msdiv-si67'></a>ප්‍රඥා ප්‍රභෙද දන්නා ඤාණය</p>
<p><a class='msdiv-si' id='msdiv-si68'></a>ඉන්ද්‍රියයන්ගේ මූකල නුමූකල බැව් දන්නා ඤාණය,</p>
<p><a class='msdiv-si' id='msdiv-si69'></a>සත්වයන්ගේ ආසය අනුසය දන්නා ඤාණය</p>
<p><a class='msdiv-si' id='msdiv-si70'></a>යමක පාටිහාරිය ඤාණය</p>
<p><a class='msdiv-si' id='msdiv-si71'></a>මහා කරුණා සමාපත්ති ඤාණය</p>
<p><a class='msdiv-si' id='msdiv-si72'></a>සබ්බඤ්ඤුත ඤාණය</p>
<p><a class='msdiv-si' id='msdiv-si73-74'></a>අනාවරණ ඤාණය යන මොහු සැත්තෑ තුනක් ඥානයෝ වෙති. මේ තෙසැත්තෑ ඤාණයන් අතුරෙන් සත් සැටක් ඤාණයෝ ශ්‍රාවකයන්ට සාධාරණ වෙත්. ඤාණසයක් ශ්‍රාවකයන්ට සාධාරණ නොවෙත්.</p>
<p class='endsutta'>මාතෘකාව නිමි.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
