<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='thag16.5' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>ථෙරගාථා</li>
<li class='vagga'>වීසති නිපාතය</li>
</ul>
<h1>16.5. මාලුංක්‍ය ථෙර ගාථා</h1>
</header>
<p><a class='msdiv-si' id='msdiv-si794'></a>“ඇසින් රූපය දැක ශුභ නිමිති වශයෙන් මෙනෙහි කරන්නාවූ මගේ සිහිය මුලාවිය. රාගයෙන් රත්වූ සිත් ඇත්තේ ඒ රූපාරම්මණයෙහිම බැසගන්නා ලද්දේ සැපය යන හැඟීම ඇති විය.</p>
<p><a class='msdiv-si' id='msdiv-si795'></a>“නොයෙක් රූපයන් නිසා සැප වේදනාව වැඩෙත්ම ලෝභ, ද්වෙෂ දෙකෙන්ද සිත මඩනාලද්දීය. මෙසේ රසවිඳීම කරනු ලබන්නේ සංසාර දුක පවතී. ඔහුට නිවන ඉතා දුරවේ.</p>
<p><a class='msdiv-si' id='msdiv-si796'></a>“කණින් ශබ්ද අසා ඒ ශබ්දාරමුණු ප්‍රිය වශයෙන් මෙනෙහිකරන්නාවූ පුද්ගලයාගේ සිහිය මුලාවේ. රාගයෙන් මඩනාලද සිත් ඇතුව එහිම බැසගත් පුද්ගලයාට නොයෙක් වේදනාවෝ ලැබෙත්.</p>
<p><a class='msdiv-si' id='msdiv-si797'></a>“නොයෙක් ශබ්දාරමුණුවලින් වේදනාව වැඩෙන්නාවූ ඔහුට ලෝභයත්, ක්‍රෝධයත් නිසා ගැටිම ඇතිවේ. ඒ ඒ වෙදනාවන්ගේ රැස්වීමෙන් සංසාර දුක පවතී. නිවන ඔහුට ඈත්වේ.</p>
<p><a class='msdiv-si' id='msdiv-si798'></a>නාසයෙන් ගන්ධාරමුණු ලැබ ඒ ප්‍රිය වශයෙන් මෙනෙහි කරන්නහුගේ සිහිය මුලාවෙයි. රාගයෙන් රත්වූ සිත් ඇති ඔහු එහිම බැසගන්නාලදුව නොයෙක් වේදනා විඳියි.</p>
<p><a class='msdiv-si' id='msdiv-si799'></a>“නොයෙක් ගන්ධ අරමුණු නිසා ඇතිවෙන වේදනාවන් වැඩෙනුයේ ලෝභය, ක්‍රෝධය ඔහුගේ සිත මැඩගනියි. මෙසේ රැස්කරන්නාවූ කර්ම චෙතනා නිසා ඔහුට සංසාරදුක පවතී. නිවන බොහෝ ඈත්වේ.</p>
<p><a class='msdiv-si' id='msdiv-si800'></a>“දිවෙන් රස ලබා එය සුභවශයෙන් මෙනෙහි කරන්නාවූ පුද්ගලයාගේ සිහිය මුලාවෙයි. රාගයෙන් රත්වූ සිත් ඇති එහිම බැසගන්නාලද ඔහුට නොයෙක් වේදනාවෝ ඇතිවෙත්.</p>
<p><a class='msdiv-si' id='msdiv-si801'></a>“නොයෙක් වෙදනාවන් නිසා ඇතිවනු ලබන වේදනාවෝ වැඩෙත්ද, ලෝභය හා ක්‍රෝධය ඔහුගේ සිත මැඩගනියි. මෙසේ රැස්කරන කර්ම ඇති පුද්ගලයාට සංසාර දුක පවතී. නිර්වාණය ඔහුට ඈත්වේ.</p>
<p><a class='msdiv-si' id='msdiv-si802'></a>“ශරීරයෙන් ස්පර්ශ අරමුණු ලැබ එය සුභ වශයෙන් මෙනෙහි කරනුලබන පුද්ගලයාගේ සිහිමුලාවෙයි. රාගයෙන් රත්වූ සිත් ඇති එහිම බැසගෙණ සිටින්නාවූ ඔහුට නොයෙක් වේදනාවෝ ඇතිවෙත්.</p>
<p><a class='msdiv-si' id='msdiv-si803'></a>“අනේකවූ ස්පර්ශාරම්මණයන් නිසා ඔහුට වේදනාවන් ඇතිවෙත්. එය පිළිබඳ ලෝභයද ක්‍රෝධයද, ඔහුගේ සිත මැඩගනී. මෙසේ කර්ම රැස්කරන ඒ පුද්ගලයාට සංසාර දුක පවතී. නිර්වාණය ඔහුට ඈත්වේ.</p>
<p><a class='msdiv-si' id='msdiv-si804'></a>“සිතින් ධර්ම අරමුණු ලැබ සුභ නිමිති මෙනෙහි කරන්නාවූ පුද්ගලයාගේ සිහිය මුලාවේ. රාගයෙන් රත්වූ සිත් ඇති එහිම බැසගන්නාලද ඔහුට නොයෙක් වේදනාවෝ ඇතිවෙත්.</p>
<p><a class='msdiv-si' id='msdiv-si805'></a>“අනේකවූ ධර්ම අරමුණු නිසා ඔහුට නොයෙක් වේදනාවන් වැඩෙත්. ලෝභයද ක්‍රෝධයද ඔහුගේ සිත මැඩගනියි. මෙසේ කර්ම රැස්කරන පුද්ගලයාට සසර දුක පවතී. නිවන ඔහුට ඈත්වේ.</p>
<p><a class='msdiv-si' id='msdiv-si806'></a>“රූප අරමුණු දැක ඒ ප්‍රඥාවෙන් බලන්නාවූ පුද්ගලයාගේ සිත රූපයෙහි නොඇලෙයි. නොඇලුනාවූ සිත් ඇති ඔහු එහි නොබැසගන්නාලද්දේ වේදනා නොලබයි.</p>
<p><a class='msdiv-si' id='msdiv-si807'></a>“තත්වූ පරිද්දෙන් රූප අරමුණු දකින්නාවූද, සේවනය කරන්නාවූද ඔහුගේ වේදනාවන් ක්ෂයබවටයෙත්. ඔහු සිහියෙන් යුක්තව හැසිරෙයි. මෙසේ දුක් නැතිකරන ඔහුට නිර්වාණය කිට්ටුවෙයි.</p>
<p><a class='msdiv-si' id='msdiv-si808'></a>“හෙතෙම කණින් ශබ්දඅසා ශබ්ද අරමුණෙහි නොඇලේද, නොඇලුනාවූ සිත් ඇති ඔහු එහි බැසනොගනියි.</p>
<p><a class='msdiv-si' id='msdiv-si809'></a>“කණින් ශබ්ද අසන්නාවූ ඔහුට ඇතිවන වේදනාවෝ ක්ෂය බවට පැමිණෙත්. කර්ම රැස්නොකරන ඔහු සිහියෙන් හැසිරෙයි. මෙසේ දුක් පහකොට නිවන් ලැබිය හැකිය.</p>
<p><a class='msdiv-si' id='msdiv-si810'></a>“නාසයෙන් ගන්ධ අරමුණු ලැබ එය නුවණින් නොඇලීසිටීද, නොඇලුනාවූ සිත් ඇති එහි නොබැසගත් ඔහුට යම්බඳු වේදනාවෝ වෙත්ද,</p>
<p><a class='msdiv-si' id='msdiv-si811'></a>“ගන්ධ අරමුණු නිසා ඇතිවන වේදනාවෝ ක්ෂය බවට පැමිණෙත්. සිහියෙන් යුක්තව හැසිරෙන ඔහු කර්ම රැස්නොකරයි. මෙසේ රැස් නොකරන කර්ම ඇති ඔහු දුක් නසයි. නිවන ඔහුට ආසන්න වෙයි.</p>
<p><a class='msdiv-si' id='msdiv-si812'></a>“දිවෙන් රස අරමුණු ලැබ සිහියෙන් යුක්තව එහි නොඇලී සිටීද, නොඇලුනාවූ සිත් ඇති එහි නොබැසගන්නා ලද වේදනාවෝ වෙත්ද,</p>
<p><a class='msdiv-si' id='msdiv-si813'></a>“රසයෙහි ගිජුනොවී වේදනා නොලබන ඔහු කෙලෙස් ක්ෂය කරයි. හෙතෙම සිහියෙන් යුක්තව හැසිරෙයි. එසේ කර්ම රැස්නොකරන ඔහු දුක් නසයි. නිවන ඔහුගේ සමීපයෙහිය.</p>
<p><a class='msdiv-si' id='msdiv-si814'></a>“කයින් ස්පර්ශ අරමුණු ලැබ සිහියෙන් යුක්තව නොඇලී සිටී නම් නොඇලුනාවූ සිත් ඇති එහි නොබැසගත්තාවූ ඔහුගේ වේදනාවෝ වෙත්ද,</p>
<p><a class='msdiv-si' id='msdiv-si815'></a>“ස්පර්ශ අරමුණු ලැබීමෙන් එබඳු වේදනා ඇති පුද්ගලයා කෙලෙස් ක්ෂය කරයි. ඔහු සිහියෙන් යුක්තව හැසිරෙයි. ඔහු දුක් කෙළවර කරයි. නිවන් ඔහුගේ සමීපයෙහිය.</p>
<p><a class='msdiv-si' id='msdiv-si816'></a>“සිතින් ධර්ම අරමුණු ලැබ සිහියෙන් යුක්තව එහි නොඇලී සිටින්නාවූ පුද්ගලයා නොඇලුනාවූ සිතින් යුක්තව එහි නොබැසගන්නාලදුව වේදනාවක් විඳීද,</p>
<p><a class='msdiv-si' id='msdiv-si817'></a>“ධර්ම අරමුණු සේවනය කිරීමෙන් වේදනා ලැබූ ඔහු කෙලෙස් ක්ෂයකරයි. කර්ම රැස්නොකරන ඒ පුද්ගලයා සිහියෙන් යුක්තව හැසිරෙයි. කර්ම රැස්නොකරන ඒ පුද්ගලයාට දුක් නැසියහැකිය. නිවන ඔහු සමීපයෙහිය.”</p>
<p class='endsutta'>... මාලුක්‍යපුත්තො ථෙරො....</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Kathrin Vimalañāṇī</span>.</p>
</footer>
</article>
</body>
</html>
