<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='tha-ap504' lang='si'>
<header>
<ul>
<li class='division'>ඛුද්දකනිකායෙ</li>
<li class='subdivision'>ථෙරාපදානය</li>
<li class='subsubdivision'>(දුතියො භාගො)</li>
<li class='vagga'>51. කණිකාර වග්ග</li>
</ul>
<h1>2. එකපත්ත දායක ථෙරාපදානය</h1>
</header>
<p><a class='msdiv-si' id='msdiv-si39'></a>’’මම හංසවතී නගරයෙහි කුම්භකාරයෙක් (කුඹලෙක්) වීමි. චතුරෝඝයන් තරණය කළාවූ, ආශ්‍රව රහිතවූ, කෙළෙස් රජස් විරහිත බුදුරජුන් දුටිමි.</p>
<p><a class='msdiv-si' id='msdiv-si40'></a>’’මම මැනවින් කරන ලද මැටි පාත්‍රයක් බුද්ධ ශ්‍රේෂ්ඨයන් වහන්සේට දුනිමි. (කාය වඞ්කාදියෙන් තොර බැවින්) ඎජුවූ තාදී ගුණ ඇති බුදුරජුන්හට පාත්‍රය දී,</p>
<p><a class='msdiv-si' id='msdiv-si41'></a>’’භවයෙහි උපදිනු ලබන්නාවූ මම රන් තලි ලබමි. රජතමයවූද, ස්වර්‍ණමයවුද, මිණිමයවූද,</p>
<p><a class='msdiv-si' id='msdiv-si42'></a>’’පාත්‍රද පරිභෝග කරමි. පුණ්‍ය කර්‍මයාගේ මේ විපාකයයි. මම යසසටද, ධනයටද හිමිවූයේ වෙමි.</p>
<p><a class='msdiv-si' id='msdiv-si43'></a>’’යම්සේ සොඳුරු (සාරවත්) කෙතෙක රෝපනය කරන ලද ස්වල්පවූද බීජය මැනවින් වැසි ලැබෙන කල්හි (එහි) ශෂ්‍ය ඵලය ගොවියා සතුටු කෙරේද,</p>
<p><a class='msdiv-si' id='msdiv-si44'></a>’’එසේම බුද්ධ ක්‍ෂෙත්‍රයෙහි රෝපනය කරන ලද මෙම පාත්‍ර දානය (බීජය) නමැති වැසි වස්නා කල්හි (එහි) (විපාක) ඵලය මා සතුටු කරන්නේය.</p>
<p><a class='msdiv-si' id='msdiv-si45'></a>’’සඞ්ඝයාවූද, ගණයාවූද යම්තාක් (පුණ්‍ය) ක්‍ෂෙත්‍රයෝ විද්‍යමාන වෙත්. නමුදු සව්සත්නට සුව දෙන්නාවූ බුද්ධ ක්‍ෂෙත්‍රය සමාන කෙතක් (නම්) නැත.</p>
<p><a class='msdiv-si' id='msdiv-si46'></a>’’පුරුෂ ශ්‍රේෂ්ඨයන් වහන්ස, ඔබ වහන්සේට නමස්කාර වේවා. පුරුෂෝත්තමයන් වහන්ස, ඔබ වහන්සේට නමස්කාර වේවා. එක පාත්‍රයක් දී අචල පදයවූ නිවණට පැමිණියේ වෙමි.</p>
<p><a class='msdiv-si' id='msdiv-si47'></a>’’මින් එක් අනුවන කපෙහි වූ එකල්හි යම් පාත්‍රයක් දුනිම්ද, (ඒ හේතුවෙන්) දුගතියක් නොදනිමි. පාත්‍ර දානයාගේ මේ විපාකයයි.</p>
<p><a class='msdiv-si' id='msdiv-si48'></a>’’මාගේ ක්ලේශයෝ දවන ලදහ. සියළු භවයෝ නසන ලදහ. ඇතෙකු මෙන් බැඳුම් සිඳ, ආශ්‍රව රහිතව වෙසෙමි.</p>
<p><a class='msdiv-si' id='msdiv-si49'></a>’’ඒකාන්තයෙන් බුද්ධශ්‍රේෂ්ඨයන් වහන්සේගේ සමීපයට මාගේ පැමිණීමක් විය. පමුණුවන ලද ත්‍රිවිද්‍යා ඇත්තෝය. බුදුරජාණන් වහන්සේගේ සසුන කරන ලදී.</p>
<p class='endsection'><a class='msdiv-si' id='msdiv-si50'></a>මෙහි මේ අයුරින් ආයුෂ්මත් එකපත්ත දායක තෙරුන් වහන්සේ මෙම ගාථාවන් වදාළ සේක.</p>
<p class='endsutta'>එකපත්තදායකත්ථෙරස්සාපදානං දුතියං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
