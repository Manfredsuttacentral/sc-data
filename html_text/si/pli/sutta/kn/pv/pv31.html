<!DOCTYPE html>
<html>
<head>
<meta charset='UTF-8'>
<meta name='author' content='A.P. de Zoysa'>
<title></title>
</head>
<body>
<article id='pv31' lang='si'>
<header>
<ul>
<li class='division'>ඛුද්දකනිකාය</li>
<li class='subdivision'>පෙතවත්ථු</li>
<li class='vagga'>3. චුල්ල වර්ගය</li>
</ul>
<h1>31. සෙරිණි ප්‍රේතියගේ කථාව</h1>
</header>
<p><a class='msdiv-si' id='msdiv-si464'></a>“වෙන්ව පෙනෙන ඉලඇට ඇත්තී, කෘශව නිර්වස්ත්‍රවූවාය. දුර්වර්ණ වූවාය. නහර වැල් ඉල්පී ගියාය. මෙහි සිටින තී කවරියක්ද?”</p>
<p><a class='msdiv-si' id='msdiv-si465'></a>“ස්වාමීනි, මම නපුරු ගති ඇති යම් ලොකයෙහිවූ ප්‍රේතියක් වෙමි. පාප කර්මයක් කොට මෙයින් ප්‍රේතලොකයට ගියේ වෙමි.</p>
<p><a class='msdiv-si' id='msdiv-si466'></a>“කිමෙක්ද කයින් වචසින් මනසින් නපුරුකමක් කරණ ලද්දේද? කවර කර්ම විපාකයකින් ප්‍රේතලොකයට ගියේද?”</p>
<p><a class='msdiv-si' id='msdiv-si467'></a>“නොවලක්වන ලද්දාවූ තීර්ථ නම්වූ මහණ බමුණන් කෙරෙහි අඩමසක් හැසුරුනෙමි. දානවස්තු විද්‍යමාන කල්හිද තමහට පිහිටක් නොකෙළෙමි.</p>
<p><a class='msdiv-si' id='msdiv-si468'></a>“පිපාසා ඇතිව නදිය කරා පැමිණියෙම් නම් දිය හිස්ව පවතියි. උෂ්ණකාලයෙහි සෙවනකට පැමිණියෙම් නම් අව්ව පැමිණෙයි.</p>
<p><a class='msdiv-si' id='msdiv-si469'></a>“වාතයද ගිනිසමානව මාගේ ශරීරය දවමින් හමයි. වහන්ස, මේ දුක්ද ඊටවඩා දරුණුවූ අනික් දුකටත් සුදුසුවෙයි.</p>
<p><a class='msdiv-si' id='msdiv-si470'></a>“හස්තිනී පුරයට ගොස් මාගේ මවට කියව. පව්කම් කොට මෙයින් ප්‍රෙතලොකයට පැමිණියාවූ දුක්පත්වූ ප්‍රෙත ලොකවාසීවූ තීගේ දියනියද මා විසින් දක්නාලදී.</p>
<p><a class='msdiv-si' id='msdiv-si471'></a>“මෙහි මා විසින් තබනලද වස්තුව ඇත්තේය. එය මා විසින් කිසිවෙකුට නොකියන ලද්දේය. ආසනය යටින් සාරලක්ෂයක් තබනලදහ.</p>
<p><a class='msdiv-si' id='msdiv-si472'></a>“ඒ වස්තුවෙන් මා උදෙසා දන්දේවා. ඒ මවගේද ජීවිකාව වේවා මාගේ මවුතොමෝ දන්දී මට පින පමුණුවාවා. එකල්හි මම සියලු කාමයෙන් සමෘද්ධවූවා සුවපත් වන්නෙමියි” කීයේය.</p>
<p><a class='msdiv-si' id='msdiv-si473'></a>ඒ උපාසකතෙම යහපතැයි පිළිවදන්දී හස්තිනී පුරයට ගොස් ඇගේ මවට කීයේය. “තීගේ දියණිය පව්කම්කොට මෙයින් මැරීගොස් ප්‍රෙත ලොකයෙහි ඉපදී දුක් විඳින්නී මා විසින් දක්නාලදී.</p>
<p><a class='msdiv-si' id='msdiv-si474'></a>“එහිදී ඒ ප්‍රෙතිතොමෝ මට ‘තීගේ දියණිය අකුශල් කොට මෙයින් සැවගොස් ප්‍රෙතලොකයෙහි ඉපදී දුක් විඳින්නී මා විසින් දක්නා ලද්දේයයි’ කියා මගේ මවුට කියනු මැනවැයි මට මෙසේද කීය.</p>
<p><a class='msdiv-si' id='msdiv-si475'></a>“පව්කම්කොට ප්‍රෙතලොකයට ගියාවූ මාගේ එහි තබනලද මා විසින් කිසිවෙකුට නොකියනලද ආසනය යට සාරලක්ෂයක් ධනය ඇත.</p>
<p><a class='msdiv-si' id='msdiv-si476'></a>“ඉන්මට දානයක් දුනමැනව. සෙස්ස ඇගේ ජීවිකාවටද ගනීවා. මාගේ මවුතොමෝ දන්දී මට පින් පමුණුවාවා. එකල්හි මම සියලු සැපතින් සම්පූර්ණව සුව ඇත්තියක් වන්නෙමි.”</p>
<p><a class='msdiv-si' id='msdiv-si477'></a>එහෙයින් වනාහි ඕතොමෝ දන්දුනි, දී ඒ ප්‍රෙතියට පින් පැමිණවී. ප්‍රෙතියද සුවපත්විය. ශරීරය මනාදැකුම් ඇතිවිය.</p>
<p class='endsutta'>සෙරිණීපෙතවත්ථු ඡට්ඨං.</p>
<footer>
<p><span class='author'>AP de Zoysa</span> edition.</p>
<p>Permission to publish was kindly granted by Kumari Jayawardhana.</p>
<p>Digital files were kindly supplied by Sirisumana Godage of <a href='http://www.godage.com/'>Godage International Publishing</a>, who publish a print edition of this text.</p>
<p>Conversion from PDF was by Janaka of <a href='http://pitaka.lk/'>http://pitaka.lk/</a>.</p>
<p>The assistance of Amaradasa Liyanagamage, Ven Mettavihari and Maithri Panagoda is gratefully acknowledged.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
