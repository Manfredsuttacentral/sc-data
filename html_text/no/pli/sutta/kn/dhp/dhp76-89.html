<!DOCTYPE html>
<html>
<head>
<meta charset='UTF-8'>
<meta name='author' content='Kåre A. Lie'>
<title></title>
</head>
<body>
<article id='dhp76-89' lang='no'>
<header>
<ul>
<li class='division'>Mindre tekster</li>
<li>Dhammapada</li>
<li class='subdivision'>Vers om læren</li>
</ul>
<h1>6. Den vise</h1>
</header>
<blockquote class='gatha'>
<p><a class='sc' id='sc1' data-uid='dhp76'></a>En vis og forstandig lærer<br>
som ser dine feil og som refser dem -<br>
en slik bør du følge så ivrig<br>
som viste han veien til skjulte skatter.<br>
Den som følger en slik en,<br>
ham går det bedre og ikke verre.</p>
<p><a class='sc' id='sc2' data-uid='dhp77'></a>La ham formane, la ham gi råd,<br>
og verne mot alt som er upassende.<br>
For han er avholdt blant de gode,<br>
men upopulær blant de slette.</p>
<p><a class='sc' id='sc3' data-uid='dhp78'></a>Vær ikke sammen med dårlige venner,<br>
ikke med nedrige mennesker;<br>
vær heller sammen med gode venner,<br>
ja, med de beste blant mennesker.</p>
<p><a class='sc' id='sc4' data-uid='dhp79'></a>Den som drikker dypt av dhamma<br>
lever i lykke med fred i sinn.<br>
I dhamma, forkynt av den Edle,<br>
vil alltid den vise fryde seg.</p>
<p><a class='sc' id='sc5' data-uid='dhp80'></a>En vanningsekspert leder vannet,<br>
en pil maker retter ut pila,<br>
snekkerne bøyer til treverket,<br>
de vise temmer seg selv.</p>
<p><a class='sc' id='sc6' data-uid='dhp81'></a>Liksom vinden ikke kan rokke<br>
ved klippen, sterk og massiv,<br>
så rokkes heller ikke den vise<br>
verken av ros eller klander.</p>
<p><a class='sc' id='sc7' data-uid='dhp82'></a>Så dyp og klar som havet selv<br>
blir og den vise når han hører<br>
dhammas ord og mening</p>
<p><a class='sc' id='sc8' data-uid='dhp83'></a>En god mann viser måtehold<br>
hvor enn han måtte ferdes,<br>
han prøver ikke prate seg<br>
til sansenytelser.<br>
Om lykke eller ulykke<br>
vel skulle bli hans lodd,<br>
så blir den vise enda verken<br>
nedtrykt eller oppløftet.</p>
<p><a class='sc' id='sc9' data-uid='dhp84'></a>Den som verken for egen eller for andres del<br>
ønsker sønner, rikdom og herskerstilling,<br>
ei heller egen framgang med urettmessige midler -<br>
han er rettferdig, vis, og har sann moral.</p>
<p><a class='sc' id='sc10' data-uid='dhp85'></a>Få er de blant mennesker<br>
som når den andre stranda,<br>
de aller fleste løper bare<br>
opp og ned langs denne.</p>
<p><a class='sc' id='sc11' data-uid='dhp86'></a>Men de som lever i samsvar med dhamma<br>
når den er blitt vel forklart for dem,<br>
de skal komme seg over, selv om<br>
dødens makt er vanskelig å unnfly.</p>
<p><a class='sc' id='sc12' data-uid='dhp87'></a>La vismannen forlate mørkets vei<br>
og utvikle det lyse i seg selv,<br>
når han ensom går bort fra hjemmet<br>
til hjemløshet, ofte tung å bære.</p>
<p><a class='sc' id='sc13' data-uid='dhp88'></a>La ham finne sin glede der<br>
befridd fra sansenytelser,<br>
uten å kalle noe sitt eget.<br>
Der la den vise rense sitt sinn<br>
fra alle forurensninger.</p>
<p><a class='sc' id='sc14' data-uid='dhp89'></a>De som til fulle har oppøvd sitt sinn<br>
i alle opplysningsfaktorene,<br>
som i forsakelse finner sin glede<br>
uten å gripe om noe som helst, -<br>
disse, som stråler av indre lys<br>
og har uttømt de negative tendenser -<br>
de finner nibbana i denne verden.</p>
</blockquote>
<footer>
<h3>Om oversettelsene</h3>
<p>Oversatt av <span class='author'>Kåre A. Lie</span>.</p>
<p>Fire forskjellige utgaver av palitekstene ligger til grunn for disse oversettelsene fra pali: Chattha Sangayana CD, version 3.0, 1999; utgaver av palitekstene fra Pali Text Society; Syamaratthassa Tepitakam, Bangkok 2523 (1980) samt tekstene slik de foreligger i Digital Pali Reader. Denne oversettelsen ble publisert i <span class='publication-date'>1976</span>. Ord og formuleringer kan ofte oversettes på flere måter, og det er ikke alltid jeg har valgt samme løsning for identiske uttrykk og avsnitt. Jeg har likevel valgt å la variantene stå som de er, idet de alle gjenspeiler aspekter av grunntekstene.</p>
<h3>Rettigheter</h3>
<p>Enhver kan fritt kopiere, sitere og bruke disse oversettelsene til privat bruk. Kommersiell bruk av tekstene faller inn under åndsverkslovens bestemmelser om copyright. Forlag eller andre som ønsker å bruke disse tekstene kommersielt, bes ta kontakt med oversetteren, Kåre A. Lie, alberlie@online.no</p>
<p>Used with kind permission of the translator. Full texts and other resources may be found on the translator’s website, http://dhamma.priv.no/</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
