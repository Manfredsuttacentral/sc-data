<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp216-238' lang='pra'>
<header>
<ul>
<li class='division'>Patna Dharmapada</li>
</ul>
<h1>13. Śaraṇa</h1>
</header>
<blockquote class='gatha'>
<p><a class='mc' id='216' data-uid='pdhp216'></a><span class='metre'>⏑ − − ⏑ । ⏑ − − − ।। − ⏑ − ⏑ । ⏑ − ⏑ −<br></span> bahū veśaraṇaṁ yānti parvvate ca vanāni ca ।<br>
<span class='metre'>− − ⏑ − । ⏑ − − − ।। ⏑ − − ⏑ । ⏑ − ⏑ −<br></span> vastūni rukkhacittāṇi manuṣyā bhayatajjitā ।।</p>
<p><a class='mc' id='217' data-uid='pdhp217'></a><span class='metre'>⏑ − − ⏑ । ⏑ − − − ।। ⏑ − − ⏓ ⏓ । ⏑ − ⏑ −<br></span> na etaṁ śaraṇaṁ khemmaṁ na etaṁ śaraṇam uttamaṁ ।<br>
<span class='metre'>− − ⏑ ⏑ । ⏑ − − − ।। − ⏑ − − । ⏑ − ⏑ −<br></span> etaṁ śaraṇam āgaṁma sabbadukkhā pramuccati ।।</p>
<p><a class='mc' id='218' data-uid='pdhp218'></a><span class='metre'>− ⏑ − − । ⏑ − − − ।। ⏑ − ⏑ ⏑ । ⏑ − ⏑ −<br></span> yo tu buddhañ ca dhammañ ca saghaṁ ca śaraṇaṁ gato ।<br>
<span class='metre'>− − ⏑ <span class='unclear'>⏑</span> − । ⏑ − − − ।। ⏑ − − − । ⏑ − ⏑ −<br></span> cattāri ca ar<sup>i</sup>yasaccāni yathābhūtāni paśśati ।।</p>
<p><a class='mc' id='219' data-uid='pdhp219'></a><span class='metre'>− − − ⏑ । ⏑ − − − ।। − − ⏑ ⏑ । ⏑ − ⏑ −<br></span> etaṁ ve śaraṇaṁ khemmaṁ etaṁ śaraṇam uttamaṁ ।<br>
<span class='metre'>− − ⏑ ⏑ । ⏑ − − − ।। − ⏑ − − । ⏑ − ⏑ −<br></span> etaṁ śaraṇam āgamma sabbadukkhā pramuccati ।।</p>
<p><a class='mc' id='220' data-uid='pdhp220'></a><span class='metre'>⏑ − − ⏑ । ⏑ − − − ।। − − − ⏑ । ⏑ − ⏑ −<br></span> gavāṁ ce taramāṇānāṁ jihmaṁ gacchati puṅgavo ।<br>
<span class='metre'>− − − − । − ,− − − ।। − − − ⏑ । ⏑ − ⏑ − mavipulā<br></span>sabbā tā jihmaṁ gacchaṁti nette jihmagate sati ।।</p>
<p><a class='mc' id='221' data-uid='pdhp221'></a><span class='metre'>− − − ⏑ । ⏑ − − − ।। − − − − । ⏑ − ⏑ −<br></span> evām eva manuṣyesu yo hoti śreṣṭhasaṁmato ।<br>
<span class='metre'>⏑ − ⏑ − । − ⏑ ⏑ − ।। − − ⏑ ⏑ । ⏑ − ⏑ − bhavipulā<br></span>sa ce adhaṁmaṁ carati prāg eva itarā prajā ।।</p>
<p><a class='mc' id='222' data-uid='pdhp222'></a><span class='metre'>⏑ − − ⏑ । ⏑ − − − ।। − − − ⏑ । ⏑ − ⏑ −<br></span> gavāṁ ce taramāṇānāṁ ujjuṁ gacchati puṅgavo ।<br>
<span class='metre'>− − − − । − ,− − − ।। − − − ⏑ । ⏑ − ⏑ − mavipulā<br></span>sabbā tā ujjuṁ gacchaṁti nette ujjugate sati ।।</p>
<p><a class='mc' id='223' data-uid='pdhp223'></a><span class='metre'>− − − ⏑ । ⏑ − − − ।। − − − − । ⏑ − ⏑ −<br></span> evām eva manuṣyesu yo hoti śreṣṭhasaṁmato ।<br>
<span class='metre'>⏑ − ⏑ − । − ⏑ ⏑ − ।। − − ⏑ ⏑ । ⏑ − ⏑ − bhavipulā<br></span>sa ce va dhaṁmaṁ carati prāg eva itarā prajā ।।</p>
<p><a class='mc' id='224' data-uid='pdhp224'></a><span class='metre'>− − ⏑ − । ⏑ ⏑ ⏑ − ।। ⏑ − − ⏑ । ⏑ − ⏑ − navipulā<br></span>dhaṁmaṁ care sucaritaṁ na naṁ duccaritaṁ care ।<br>
<span class='metre'>− ⏑ − − । ⏑ − − − ।। − − − − । ⏑ − ⏑ −<br></span> dhammacārī sukhaṁ śeti assiṁ loke paramhi ca ।।</p>
<p><a class='mc' id='225' data-uid='pdhp225'></a><span class='metre'>− − ⏑ − । ⏑ ⏑ ⏑ − ।। ⏑ − − ⏑ । ⏑ − ⏑ − navipulā<br></span>dhaṁmaṁ care sucaritaṁ na naṁ duccaritaṁ care ।<br>
<span class='metre'>− ⏑ − − । ⏑ − − − ।। − − − − । ⏑ − ⏑ −<br></span> brahmacārī sukhaṁ śeti assiṁ loke paramhi ca ।।</p>
<p><a class='mc' id='226' data-uid='pdhp226'></a><span class='metre'>− − − − । − ⏑ ⏑ − ।। − − ⏑ ⏑ । ⏑ − ⏑ − bhavipulā<br></span>dhaṁmārāmo dhaṁmarato dhaṁmaṁ anuvicintayaṁ ।<br>
<span class='metre'>− − ⏑ − । ⏑ − − − ।। − − ⏑ ⏑ । ⏑ − ⏑ −<br></span> dhammaṁ anussaraṁ bhikkhū dhammā na parihāyati ।।</p>
<p><a class='mc' id='227' data-uid='pdhp227'></a><span class='metre'>− − ⏑ − ,। − ⏑ ⏑ । − ⏑ − − ।। − − ⏑ − । − ,⏑ − । ⏑ ⏑ − − Triṣṭubh × 4<br></span>dhammo have rakkhati dhammacārī dhammo sucinno sukhāya dahāti ।<br>
<span class='metre'>− − ⏑ − । − ,− । − ⏑ − − ।। ⏑ − ⏑ − ,। − ⏑ ⏑ । − ⏑ − −<br></span> esānuśaṁso dhamme sucinne na doggatiṁ gacchati dhammacārī ।।</p>
<p><a class='mc' id='228' data-uid='pdhp228'></a><span class='metre'>− − ⏑ − ,। − ⏑ ⏑ । − ⏑ − − ।। − − ⏑ − । − ,⏑ − । ⏑ ⏑ − − Triṣṭubh × 4<br></span>dhammo have rakkhati brahmacārī dhammo sucinno sukhāya dahāti ।<br>
<span class='metre'>− − ⏑ − । − ,− । − ⏑ − − ।। ⏑ − ⏑ − ,। − ⏑ ⏑ । − ⏑ − −<br></span> esā ’nuśaṁso dhamme sucinne na doggatiṁ gacchati brahmacārī ।।</p>
<p><a class='mc' id='229' data-uid='pdhp229'></a><span class='metre'>⏑ ⏑ − − । − ⏑ − − ।। ⏑ − − − । ⏑ − ⏑ − ravipulā<br></span>acarittā brahmaceraṁ aladdhā yovvane dhanaṁ ।<br>
<span class='metre'>− − − − । ⏑ − − − ।। − ⏑ − − । ⏑ − ⏑ −<br></span> jinnakroṁcā va jhāyaṁti jhīnamacche va pallare ।।</p>
<p><a class='mc' id='230' data-uid='pdhp230'></a><span class='metre'>⏑ ⏑ − − । − ⏑ − − ।। ⏑ − − − । ⏑ − ⏑ − ravipulā<br></span>acarittā brahmaceraṁ aladdhā yovvane dhanaṁ ।<br>
<span class='metre'>− ⏑ − − । ⏑ − − − ।। − − − ⏑ । ⏑ − ⏑ −<br></span> śenti cāpādhikinno vā porāṇāni a ’nutthunaṁ ।।</p>
<p><a class='mc' id='231' data-uid='pdhp231'></a><span class='metre'>− − − ⏑ । ⏑ − − − ।। ⏑ ⏑ − − । ⏑ − ⏑ −<br></span> ujjujjanti satīmanto na nikete ramaṁti te ।<br>
<span class='metre'>− − ⏑ − । ⏑ − − − ।। − ⏑ − − । ⏑ − ⏑ −<br></span> haṁsā va pallaraṁ hettā okam okaṁ jahaṁti te ।।</p>
<p><a class='mc' id='232' data-uid='pdhp232'></a><span class='metre'>− − ⏑ − । − ⏑ ⏑ − ।। − − ⏑ − − । ⏑ − ⏑ − bhavipulā / 9 syllables<br></span>haṁsā va ādiccapathe vehāyasaṁ yānti iddhiyā ।<br>
<span class='metre'>− − ⏑ − । − ,− − − ।। − ⏑ − − । ⏑ − ⏑ − mavipulā<br></span>niyyāṁti dhīrā lokamhi mārasenaṁ pramaddiya ।।</p>
<p><a class='mc' id='233' data-uid='pdhp233'></a><span class='metre'>− ⏑ − − । ⏑ − − − ।। − − − ⏑ । ⏑ − ⏑ −<br></span> kin nu hāśo kim ānando niccaṁ prajjalite sati ।<br>
<span class='metre'>− ⏑ − − । ⏑ ,− − − ।। ⏑ − − ⏑ । ⏑ − ⏑ −<br></span> andhakāramhi prakkhittā pradīpaṁ na gaveṣatha ।।</p>
<p><a class='mc' id='234' data-uid='pdhp234'></a><span class='metre'>− − ⏑ − । − ⏑ ⏑ − ।। − − − ⏑ । ⏑ − ⏑ − bhavipulā<br></span>praccaṁtimaṁ vā nagaraṁ guttaṁ sāntarabāhiraṁ ।<br>
<span class='metre'>− − − ⏑ । ⏑ − − − ।। ⏑ − − − । ⏑ − ⏑ −<br></span> evaṁ rakkhatha āttānaṁ khaṇo vo mā upaccagū ।<br>
<span class='metre'>⏑ − − − । ⏑ − − − ।। ⏑ ⏑ − ⏑ । ⏑ − ⏑ −<br></span> khaṇātītā hi śocaṁti nirayamhi samappitā ।।</p>
<p><a class='mc' id='235' data-uid='pdhp235'></a><span class='metre'>⏑ − ⏑ − । − ⏑ ⏑ − ।। − ⏑ − ⏑ । ⏑ − ⏑ − bhavipulā<br></span>na muṇḍabhāvā śamaṇo avrato alikaṁ bhaṇaṁ ।<br>
<span class='metre'>− − − ⏑ । ⏑ − − − ।। ⏑ ⏑ − − । ⏑ − ⏑ −<br></span> icchālobhasamāpanno śamaṇo kiṁ bhaviṣyati ।।</p>
<p><a class='mc' id='236' data-uid='pdhp236'></a><span class='metre'>− ⏑ ⏑ − । ⏑ − − − ।। ⏑ − − − । ⏑ − ⏑ −<br></span> yo tu śameti pāpāni aṇutthūlāni sabbaśo ।<br>
<span class='metre'>⏑ ⏑ − − । ⏑ − − − ।। ⏑ ⏑ − ⏑ । ⏑ − ⏑ −<br></span> śamaṇā eva pāpānāṁ śamaṇo ti pravuccati ।।</p>
<p><a class='mc' id='237' data-uid='pdhp237'></a><span class='metre'>− ⏑ − − । ⏑ − − − ।। − − − ⏑ । ⏑ − ⏑ −<br></span> yassa chattrīśatiṁ sotā mānāphassamayā bhriśā ।<br>
<span class='metre'>− − ⏑ − । ⏑ − − − ।। − − − − । ⏑ − ⏑ −<br></span> vāhā vahanti dudriṣṭiṁ saṁkappā ggredhaniśśitā ।।</p>
<p><a class='mc' id='238' data-uid='pdhp238'></a><span class='metre'>− − ⏑ − ,। − ⏑ ⏑ । − ⏑ − − ।। − − ⏑ − ,। − ⏑ ⏑ । − ⏑ − − Triṣṭubh × 4<br></span>krodhaṁ jahe viprajaheya mānaṁ saṁyojanaṁ sabbam atikrameyā ।<br>
<span class='metre'>− − ⏑ − । − ⏑ ,⏑ । − ⏑ − − ।। ⏑ − ⏑ − ,। − ⏑ ⏑ । − ⏑ − −<br></span> taṁ nāmarūpamhi asajjamānaṁ akiṁcanaṁ nānupatanti dukkhā ।।</p>
</blockquote>
<p class='endsection'>Śaraṇavarggaḥ</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
