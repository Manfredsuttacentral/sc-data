<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp1-13' lang='pra'>
<header>
<ul>
<li class='division'>Patna Dharmapada</li>
</ul>
<h1>1. Jama</h1>
</header>
<blockquote class='gatha'>
<p><a class='mc' id='1' data-uid='pdhp1'></a><span class='metre'>⏑ − − − । ⏑ − − − ।। ⏑ − − − । ⏑ − ⏑ − pathyā Śloka<br></span>manopūrvvaṁgamā dhammā manośreṣṭhā manojavā ।<br>
<span class='metre'>⏑ ⏑ − ⏑ । ⏑ − − − ।। − ⏑ − − । ⏑ − ⏑ −<br></span> manasā ca praduṣṭena bhāṣate vā karoti vā ।<br>
<span class='metre'>⏑ − − ⏑ । ⏑ − − − ।। − − − ⏑ । ⏑ − ⏑ −<br></span> tato naṁ dukham anneti cakram vā vahato padaṁ ।।</p>
<p><a class='mc' id='2' data-uid='pdhp2'></a><span class='metre'>⏑ − − − । ⏑ − − − ।। ⏑ − − − । ⏑ − ⏑ −<br></span> ma<span class='unclear'>nopūrvvaṁ</span>gamā dhammā manośreṣṭhā manojavā ।<br>
<span class='metre'>⏑ ⏑ − ⏑ । ⏑ − − − ।। − ⏑ − − । ⏑ − ⏑ −<br></span> manasā ca prasannena bhāṣate vā karoti vā ।<br>
<span class='metre'>⏑ − − ⏑ । ⏑ − − − ।। − − − ⏑ । ⏑ − ⏑ −<br></span> tato naṁ sukham anneti cchāyā vā anapāyinī ।।</p>
<p><a class='mc' id='3' data-uid='pdhp3'></a><span class='metre'>⏑ ⏑ − ⏑ ⏑ । − ⏑ − ⏑ − ।। − ⏑ − − ⏑ ⏑ । − ⏑ − ⏑ − Vaitālīya × 4<br></span>iha śocati precca śocati pāpakam<span class='unclear'>mo ubhaya</span>ttha śocati ।<br>
<span class='metre'>− − ⏑ ⏑ । − ⏑ − ⏑ − ।। − − − ⏑ ⏑ । − ⏑ − ⏑ −<br></span> so śocati so vihaṁnyati dṛṣṭā kammakileśam āttano ।।</p>
<p><a class='mc' id='4' data-uid='pdhp4'></a><span class='metre'>⏑ ⏑ − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br></span>iha nandati precca nandati katapuṁño ubhayattha nandati ।<br>
<span class='metre'>− − ⏑ ⏑ । <span class='unclear'>− ⏑ −</span> ⏑ − ।। − − − ⏑ ⏑ । − ⏑ − ⏑ −<br></span> so nandati dati dṛṣṭā kammaviśuddhim āttano ।।</p>
<p><a class='mc' id='5' data-uid='pdhp5'></a><span class='metre'>− − ⏑ − । ⏑ ⏑ ⏑ − ।। ⏑ ⏑ ⏑ − । ⏑ − ⏑ − navipulā<br></span>ākrośi maṁ avadhi maṁ ajini maṁ ahāsi me ।<br>
<span class='metre'>− − ⏑ ⏑ । ⏑ − − − ।। − − − − । ⏑ − ⏑ −<br></span> ye tāni upanahyanti veraṁ tesaṁ na śāmyati ।।</p>
<p><a class='mc' id='6' data-uid='pdhp6'></a><span class='metre'>− − ⏑ − । ⏑ ⏑ ⏑ − ।। ⏑ ⏑ ⏑ − । ⏑ − ⏑ − navipulā<br></span>ākro<span class='unclear'>śi maṁ</span> avadhi maṁ ajini maṁ ahāsi me ।<br>
<span class='metre'>− − ⏑ − । ⏑ − − − ।। − − − − ⏑ । ⏑ − ⏑ − 9 syllables<br></span>ye tāni nopanahyanti veraṁ tesaṁ upaśāmyati ।।</p>
<p><a class='mc' id='7' data-uid='pdhp7'></a><span class='metre'>⏑ − ⏑ − । − ,− − − ।। − ⏑ − ⏑ । ⏑ − ⏑ − mavipulā<br></span>śubhā ’nupaśśiṁ vih<sup>a</sup>rantaṁ indriyesu asaṁvṛtaṁ ।<br>
<span class='metre'>− ⏑ − ⏑ । ⏑ − − − ।। ⏑ − − − । ⏑ − ⏑ −<br></span> <span class='unclear'>bhojana</span>mhi amāttaṁñū kuśīdaṁ hīnavīriyaṁ ।।<br>
<span class='metre'>− − ⏑ ⏑ । ⏑ − − − ।। − − − − । ⏑ − ⏑ −<br></span> taṁ ve prasahate māro vāto rukkham va dubbalaṁ ।</p>
<p><a class='mc' id='8' data-uid='pdhp8'></a><span class='metre'>⏓ ⏓ − ⏑ − । − ,− − − ।। − ⏑ − ⏑ । ⏑ − ⏑ − mavipulā<br></span>aśubhānupaśśiṁ vih<sup>a</sup>rantaṁ indriyeṣu susaṁvṛtaṁ ।।<br>
<span class='metre'>− ⏑ − ⏑ । ⏑ − − − ।। − − − − । ⏑ − ⏑ −<br></span> bhojanamhi ca mā<span class='supplied'>ttraṁñū sa</span>ddhaṁ āraddhavīriyaṁ ।<br>
<span class='metre'>− − ⏑ ⏓ ⏓ । ⏑ − − − ।। − − − − । ⏑ − ⏑ −<br></span> taṁ ve na prasahate māro vāto śelaṁ va parvvataṁ ।।</p>
<p><a class='mc' id='9' data-uid='pdhp9'></a><span class='metre'>⏑ − ⏑ − । − ,⏑ ⏑ । − ⏑ − − ।। − − ⏑ − ,। − ⏑ ⏑ । − ⏑ − − Triṣṭubh × 4<br></span>sace labheyā nipakaṁ sapraṁñaṁ sāddhiṁcaraṁ sādhuvihāradhīraṁ ।<br>
<span class='metre'>⏓ ⏓ − ⏑ − । − ⏑ ,⏑ । − ⏑ − − ।। ⏑ − − ,− । − ⏑ ⏑ । − ⏑ − −<br></span> adhibhūya sabbāṇi pariśrav<span class='supplied'>āṇi</span> careyā tenāttamano satīmā ।।</p>
<p><a class='mc' id='10' data-uid='pdhp10'></a><span class='metre'>− − ⏑ − ,। − ,⏑ ⏑ । − ⏑ − − ।। − − ⏑ − ,। − ⏑ ⏑ । − ⏑ − − Triṣṭubh × 4<br></span>no ce labheyā nipakaṁ sapraṁñaṁ sāddhiṁcaraṁ sādhuvihāradhīraṁ ।<br>
<span class='metre'>− − ⏑ − । − ,⏑ ⏑ । − ⏑ − − ।। − − ⏑ − ,। − − − − । − ⏑ − −<br></span> rājā va rāṣṭaṁ vijitaṁ prahāya eko ccare mātaṁgāranne va nāgo ।।</p>
<p><a class='mc' id='11' data-uid='pdhp11'></a><span class='metre'>− − ⏑ ⏑ । ⏑ − − − ।। − ⏑ − − । ⏑ − ⏑ − pathyā × 2<br></span>ekassa caritaṁ śreyo nāsti bāle bitīyatā ।<br>
<span class='metre'>− − ⏑ − ,। ⏑ ⏑ − । − ⏑ − − ।। − − ⏑ − ,। − − − − । − ⏑ − − Triṣṭubh × 2<br></span>eko ccare na ca pāpāni kay<sup>i</sup>rā appussuko mātaṁgāranne va nāgo ।।</p>
<p><a class='mc' id='12' data-uid='pdhp12'></a><span class='metre'>− ⏑ − ⏑ । ⏑ − − − ।। − − − ⏑ । ⏑ − ⏑ −<br></span> chandadoṣabhayā mohā yo dhammaṁ ativattati ।<br>
<span class='metre'>− − ⏑ − । − ⏑ ⏑ − ।। − ⏑ − − । ⏑ − ⏑ − bhavipulā<br></span>nīhīrate tassa yaśo kālapakkhe va candramā ।।</p>
<p><a class='mc' id='13' data-uid='pdhp13'></a><span class='metre'>− ⏑ − ⏑ । ⏑ − − − ।। − − − − । ⏑ − ⏑ −<br></span> chandadoṣabhayā mohā yo dhammaṁ nātivattati ।<br>
<span class='metre'>− − ⏑ − । − ⏑ ⏑ − ।। − ⏑ − − । ⏑ − ⏑ − bhavipulā<br></span>āpūrate tassa yaśo śuklapakkhe va candramā ।।</p>
</blockquote>
<p class='endsection'>Jamavarggaḥ<br>
Yamakavaggo</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
