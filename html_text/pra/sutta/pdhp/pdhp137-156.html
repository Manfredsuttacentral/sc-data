<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp137-156' lang='pra'>
<header>
<ul>
<li class='division'>Patna Dharmapada</li>
</ul>
<h1>9. Tahna</h1>
</header>
<blockquote class='gatha'>
<p><a class='mc' id='137' data-uid='pdhp137'></a><span class='metre'>⏑ ⏑ − ⏑ ⏑ । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 4<br></span>manujassa pramattacāriṇo tahnāvaddhatimālutā iva ।<br>
<span class='metre'>− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ −<br></span> sā prāplavate hurāhuraṁ phalameṣī va vanamhi vānnaro ।।</p>
<p><a class='mc' id='138' data-uid='pdhp138'></a><span class='metre'>− − − ⏑ । ⏑ − − − ।। − − − − । ⏑ − ⏑ −<br></span> yaṁ cesā sahate jaṁmī tahnā loke duraccayā ।<br>
<span class='metre'>− − − ⏑ । ⏑ − − − ।। − − − − । ⏑ − ⏑ −<br></span> śokā tassa pravaddhaṁti ovaṭṭhā beruṇā iva ।।</p>
<p><a class='mc' id='139' data-uid='pdhp139'></a><span class='metre'>− − − ⏑ । ⏑ − − − ।। − − − − । ⏑ − ⏑ −<br></span> yo cetāṁ sahate jaṁmiṁ tahnāṁ loke duraccayāṁ ।<br>
<span class='metre'>− − − ⏑ । ⏑ − − − ।। ⏑ ⏑ − − । ⏑ − ⏑ −<br></span> śokā tassa vivaṭṭanti udabindū va pukkhare ।।</p>
<p><a class='mc' id='140' data-uid='pdhp140'></a><span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> taṁ vo vademi bhadraṁ vo yāvaṁt-ittha samāgatā ।<br>
<span class='metre'>− − ⏑ − । − ⏑ ⏑ − ।। ⏑ − − − । ⏑ − ⏑ − bhavipulā<br></span>tahnāṁ samūlāṁ khaṇatha uṣīrātthī va beruṇiṁ ।<br>
<span class='metre'>− − ⏑ ⏑ । ⏑ − − − ।। − ⏑ − − । ⏑ − ⏑ −<br></span> tahnāya khatamūlāya nāsti śokā kato bhayaṁ ।।</p>
<p><a class='mc' id='141' data-uid='pdhp141'></a><span class='metre'>− ⏑ ⏑ ⏑ । − ⏑ ⏑ − ।। − ⏑ − − । ⏑ − ⏑ − bhavipulā<br></span>tahnabitiyo puruṣo drīgham addhāna saṁsari ।<br>
<span class='metre'>− ⏑ − − । ⏑ − − − ।। − ⏑ − ⏑ । ⏑ − ⏑ −<br></span> etthabhāvaṁñathābhāvaṁ tattha tattha punappuno ।।</p>
<p><a class='mc' id='142' data-uid='pdhp142'></a><span class='metre'>− ⏑ − − । ⏑ − − − ।। − − − − । ⏑ − ⏑ −<br></span> etam ādīnavaṁ nyāttā tahnā dukkhassa saṁbhavaṁ ।<br>
<span class='metre'>− ⏑ − − । ⏑ − − − ।। ⏑ − − − । ⏑ − ⏑ −<br></span> vītatahno anādāno sato bhikkhū parivraje ।।</p>
<p><a class='mc' id='143' data-uid='pdhp143'></a><span class='metre'>⏑ − ⏑ − ,। − ⏑ ⏑ । − ⏑ − − ।। ⏑ − ⏑ − ,। − ⏑ − । − ⏑ − − Triṣṭubh × 4<br></span>na taṁ dṛḍhaṁ bandhanam āhu dhīrā yad āyasaṁ dārujaṁ babbajaṁ vā ।<br>
<span class='metre'>− − ⏑ − । − ,⏑ ⏑ । − ⏑ − − ।। − − ⏑ − । − ⏑ ,⏑ । − ⏑ − −<br></span> sārattarattā maṇikuṇḍalesu putresu dāresu ca yā apekhā ।।</p>
<p><a class='mc' id='144' data-uid='pdhp144'></a><span class='metre'>− − ⏑ − ,। − ⏑ ⏑ । − ⏑ − − ।। − − ⏑ − ,। ⏑ ⏑ − । − ⏑ − − Triṣṭubh × 4<br></span>etaṁ dṛḍhaṁ bandhanam āhu dhīrā ohārimaṁ sukhumaṁ dupramuñcaṁ ।<br>
<span class='metre'>− − ⏑ − । − ⏑ ,⏑ । − ⏑ − − ।। ⏓ ⏓ − ⏑ − ,। − ⏑ ⏑ । − ⏑ − −<br></span> etappi chettāna vrajanti santo anapekhino sabbadukhaṁ prahāya ।।</p>
<p><a class='mc' id='145' data-uid='pdhp145'></a><span class='metre'>⏑ − − ⏑ । ⏑ − − − ।। − − − − । ⏑ − ⏑ −<br></span> na kāhāpaṇavāsena ttrettī kāmesu vijjati ।<br>
<span class='metre'>− − − − । ⏑ − − − ।। ⏑ ⏑ − − । ⏑ − ⏑ −<br></span> appāssādā dukhā kāmā iti viṁñāya paṇḍito ।।</p>
<p><a class='mc' id='146' data-uid='pdhp146'></a><span class='metre'>⏑ ⏑ − − । ⏑ − − − ।। ⏑ − − − । ⏑ − ⏑ −<br></span> api divvesu kāmesu ratiṁ so nādhigacchati ।।<br>
<span class='metre'>− − ⏑ ⏑ । ⏑ − − − ।। − ⏑ − − । ⏑ − ⏑ −<br></span> tahnakkhayarato hoti saṁmasaṁbuddhasāvako ।।</p>
<p><a class='mc' id='147' data-uid='pdhp147'></a><span class='metre'>− ⏑ − − । ⏑ − − − ।। ⏑ − − ⏑ । ⏑ − ⏑ −<br></span> vītatahno anādāno niruttīpadakovido ।<br>
<span class='metre'>− ⏑ − − − । ⏑ − − − ।। − − − − । ⏑ − ⏑ − 9 syllables<br></span>akkharāṇāṁ sannipātena ñāyyā pūrvvāparāṇi so ।<br>
<span class='metre'>⏑ − − ⏑ । ⏑ − − − ।। ⏑ − − − । ⏑ − ⏑ −<br></span> sa ve antimaśārīro mahāpraṁño ti vuccati ।।</p>
<p><a class='mc' id='148' data-uid='pdhp148'></a><span class='metre'>⏑ ⏑ − ⏑ ⏑ । − ⏑ − ⏑ − ।। − ⏑ − − ⏑ ⏑ । − ⏑ − ⏑ − Vaitālīya × 4<br></span>saritāni sinehitāni ca somanassāni bhavanti jantuno ।<br>
<span class='metre'>− − ⏑ ⏑ । − ⏑ − ⏑ − ।। − − − ⏑ ⏑ । − ⏑ − (⏑ − )<br></span>ye sātasitā sukheṣiṇo te ve jātijaropagā ।।</p>
<p><a class='mc' id='149' data-uid='pdhp149'></a><span class='metre'>− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 2<br></span>tahnāya purekkhaṭā prajā parisappanti śaśo va bādhito ।<br>
<span class='metre'>− − − । ⏑ ⏑ − ⏑ − − ।। − ⏑ ⏑ − ⏑ ⏑ । − ⏑ − ⏑ − − Aupacchandasaka × 2<br></span>te saṁjotanasaṅgasattā gabbham upenti punappuno ciraṁ pi ।।</p>
<p><a class='mc' id='150' data-uid='pdhp150'></a><span class='metre'>− ⏑ ⏑ − । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 4<br></span>muñca pure muñca pacchato majjhe muñca bhavassa pāragū ।<br>
<span class='metre'>− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ −<br></span> sabbattha vimuttamānaso na puno jātijarām upehisi ।।</p>
<p><a class='mc' id='151' data-uid='pdhp151'></a><span class='metre'>− − ⏑ ⏑ । − ⏑ − ⏑ − − ।। ⏑ ⏑ − − ⏑ ⏑ । − ⏑ − ⏑ − Aupacchandasaka / Vaitālīya<br></span>yo nivvanadho vanā tu mutto vanamutto vanam eva dhāvati ।<br>
<span class='metre'>− − ⏑ ⏑ । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 2<br></span>taṁ puggalam etha paśśatha mutto bandhanam eva dhāvati ।।</p>
<p><a class='mc' id='152' data-uid='pdhp152'></a><span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> ttriṇadoṣāṇi khettrāṇi rāgadoṣā ayaṁ prajā ।<br>
<span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> tassā hi vītarāgesu dinnaṁ hoti mahapphalaṁ ।।</p>
<p><a class='mc' id='153' data-uid='pdhp153'></a><span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> ttriṇadoṣāṇi khettrāṇi doṣadoṣā ayaṁ prajā ।<br>
<span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> tassā hi vītadoṣesu dinnaṁ hoti mahapphalaṁ ।।</p>
<p><a class='mc' id='154' data-uid='pdhp154'></a><span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> ttriṇadoṣāṇi khettrāṇi mohadoṣā ayaṁ prajā ।<br>
<span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> tassā hi vītamohesu dinnaṁ hoti mahapphalaṁ ।।</p>
<p><a class='mc' id='155' data-uid='pdhp155'></a><span class='metre'>⏑ ⏑ − − । ⏑ − − − ।। − − ⏑ ⏑ । ⏑ − ⏑ −<br></span> ramaṇīyaṁ vatā ’raṇṇaṁ yamhiṁ na ramate jano ।<br>
<span class='metre'>− ⏑ − − । ⏑ − − − ।। − − − ⏑ । ⏑ − ⏑ −<br></span> vītarāgāttha raṁsanti nāṁñe kāmagaveṣiṇo ।।</p>
<p><a class='mc' id='156' data-uid='pdhp156'></a><span class='metre'>⏑ − ⏑ − । − ,⏑ ⏑ । − ⏑ − ⏑ − ।। − − ⏑ − । − ,⏑ ⏑ । − ⏑ − ⏑ − Jagatī × 4<br></span>yathā pi mūle anupadrute dṛḍhe chinno pi rukkho punar-īva jāyati ।<br>
<span class='metre'>− − ⏑ ,− । − ⏑ ⏑ । − ⏑ − ⏑ − ।। − − ⏑ − ,। − ⏑ ⏑ । − ⏑ − ⏑ −<br></span> em eva tahnānuśaye anūhate nivvattate dukkham idaṁ punappuno ।।</p>
</blockquote>
<p class='endsection'>Tahnavarggaḥ<br>
Taṇhāvaggo</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
