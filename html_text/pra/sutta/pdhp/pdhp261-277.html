<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp261-277' lang='pra'>
<header>
<ul>
<li class='division'>Patna Dharmapada</li>
</ul>
<h1>15. Āsava</h1>
</header>
<blockquote class='gatha'>
<p><a class='mc' id='261' data-uid='pdhp261'></a><span class='metre'>− ⏑ − − । ⏑ − − − ।। − ⏑ − − । ⏑ − ⏑ −<br></span> appakātemanuṣyesu ye janāpāragāmino ।<br>
<span class='metre'>⏑ − ⏑ ⏑ । ⏑ − ⏑ − ।। − ⏑ − − । ⏑ − ⏑ − Anuṣṭubh<br></span>athāyam itarā prajā tīram evānudhāvati ।।</p>
<p><a class='mc' id='262' data-uid='pdhp262'></a><span class='metre'>− ⏑ − − । ⏑ − − − ।। − − − − । ⏑ − ⏑ −<br></span> ye ca kho saṁmadākkhāte dhamme dhaṁmānuvattino ।<br>
<span class='metre'>− ⏑ − − । ⏑ − − − ।। − ⏑ − − । ⏑ − ⏑ −<br></span> te janā pāram ehiṁti maccudheyaṁ suduttaraṁ ।।</p>
<p><a class='mc' id='263' data-uid='pdhp263'></a><span class='metre'>− − − − । − ⏑ − − ।। − − − − । ⏑ − ⏑ − ravipulā<br></span>kihne dhamme viprahāya śukre bhāvetha paṇḍitā ।<br>
<span class='metre'>− − ⏑ − । ⏑ − − − ।। ⏑ − − − । ⏑ − ⏑ −<br></span> okā anokam āgaṁma viveko yattha dūramaṁ ।।</p>
<p><a class='mc' id='264' data-uid='pdhp264'></a><span class='metre'>− − ⏑ ⏑ । ⏑ − − − ।। − − − − । ⏑ − ⏑ −<br></span> tatthābhiratim eṣāṇā hettā kāme akiṁcanā ।<br>
<span class='metre'>− − ⏑ − । ⏑ − − − ।। − − − − । ⏑ − ⏑ −<br></span> pay<sup>i</sup>rodametha āttānaṁ cittaṁ k<sup>i</sup>leśehi sabbaśo ।।</p>
<p><a class='mc' id='265' data-uid='pdhp265'></a><span class='metre'>− ⏑ − − । ⏑ − − − ।। ⏑ − − − । ⏑ − ⏑ −<br></span> yassa saṁbodhiaṁgehi samaṁ cittaṁ subhāvitaṁ ।<br>
<span class='metre'>− − ⏑ ⏑ । ⏑ − − − ।। ⏑ ⏑ − − । ⏑ − ⏑ −<br></span> āttānapaṭinissagge anupādāya ye ratā ।<br>
<span class='metre'>− − ⏑ − । ⏑ − − − ।। − − − ⏑ । ⏑ ⏑ ⏑ −<br></span> khīṇāsavā jutīmanto te loke parinivṛtā ।।</p>
<p><a class='mc' id='266' data-uid='pdhp266'></a><span class='metre'>− ⏑ − − । ⏑ ⏓ ⏓ − − ।। ⏑ − − ⏑ । ⏑ − ⏑ −<br></span> yad;<span class='unclear'>a</span>hi kiccaṁ tad apaviddhaṁ akiccaṁ puna kīrati ।<br>
<span class='metre'>− − − − । ⏑ − − − ।। − − − − । ⏑ − ⏑ −<br></span> unnaddhānāṁ pramattānāṁ tesaṁ vaddhaṁti āsavā ।।</p>
<p><a class='mc' id='267' data-uid='pdhp267'></a><span class='metre'>− − ⏑ ⏑ । ⏑ − − − ।। − − − ⏑ । ⏑ − ⏑ −<br></span> yesaṁ ca susamāraddhā niccaṁ kāyagatā satī ।<br>
<span class='metre'>⏑ − − − । ⏑ − − − ।। − − − − । ⏑ − ⏑ −<br></span> akiccaṁ te na sevaṁti kicce sātaccakāriṇo ।<br>
<span class='metre'>⏑ − − − । ⏑ − − − ।। − − − − । ⏑ − ⏑ −<br></span> satānāṁ samprajānānāṁ tesaṁ khīyaṁti āsavā ।।</p>
<p><a class='mc' id='268' data-uid='pdhp268'></a><span class='metre'>⏑ ⏑ − − । ⏑ − − − ।। − − − − । ⏑ − ⏑ −<br></span> paravajjānupaśśīnāṁ niccaṁ ojjhāyasaṁñinā ।<br>
<span class='metre'>− ⏑ − − । − ,− − − ।। − − − − । ⏑ − ⏑ − mavipulā<br></span>āsavā tesaṁ vaddhanti ārā te āsavakkhayā ।।</p>
<p><a class='mc' id='269' data-uid='pdhp269'></a><span class='metre'>− ⏑ ⏑ − । ⏓ ⏓ − − − ।। ⏑ − − − । ⏑ − ⏑ − mavipulā<br></span>jāgarikām anuyuttānāṁ ahorāttānuśikkhiṇāṁ ।<br>
<span class='metre'>− − − ⏑ । ⏑ − − − ।। − − − − । ⏑ − ⏑ −<br></span> nibbāṇe adhimuttānāṁ atthaṁ gacchaṁti āsavā ।।</p>
<p><a class='mc' id='270' data-uid='pdhp270'></a><span class='metre'>− − ⏑ − । ⏑ − − − ।। − − − ⏑ । ⏑ − ⏑ −<br></span> yesā ’savā parikkhīṇā āhāre ca aniśśitā ।<br>
<span class='metre'>− ⏑ − − । ⏑ − − − ।। ⏑ − − − । ⏑ − ⏑ −<br></span> śuṁñatā ānimitto ca vimogho yesa gocaro ।<br>
<span class='metre'>− − − ⏑ । ⏑ − − − ।। ⏑ − − − । ⏑ − ⏑ −<br></span> ākāśe va śakuntānāṁ padaṁ tesaṁ durannayaṁ ।</p>
<p><a class='mc' id='271' data-uid='pdhp271'></a><span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> na hi śīlavrateneva bāhuśoccena vā puna ।<br>
<span class='metre'>⏓ ⏓ − ⏑ − । ⏑ − − − ।। ⏑ − ⏑ ⏑ । ⏑ − ⏑ −<br></span> atha vā samādhilābhena vivittaśayanena vā ।।</p>
<p><a class='mc' id='272' data-uid='pdhp272'></a><span class='metre'>⏑ − ⏑ − । − ⏑ ⏑ − ।। ⏑ ⏑ − ⏑ । ⏑ − ⏑ − bhavipulā<br></span>phusāma nekkhaṁmasukhaṁ apṛthujjanasevitaṁ ।<br>
<span class='metre'>− − − − । ⏑ − − − ।। − − − । ⏑ − ⏑ −<br></span> bhikkhū viśśāsamāpādi aprāpyāsavakkhayaṁ ।।</p>
<p><a class='mc' id='273' data-uid='pdhp273'></a><span class='metre'>− − ⏑ − । ⏑ − − − ।। − − । ⏑ − ⏑ − 6 syllables<br></span>nāyaṁ pramajjituṁ kālo ’prāpyāsavakkhayaṁ ।<br>
<span class='metre'>⏑ − − ⏑ । ⏑ − − − ।। − − − ⏑ । ⏑ − ⏑ −<br></span> pramattaṁ dukham anneti sīhaṁ vā mṛgamātikā ।</p>
<p><a class='mc' id='274' data-uid='pdhp274'></a><span class='metre'>− ⏑ − − । − − − − ।। ⏑ ⏑ − − । ⏑ − ⏑ − irregular<br></span>gabbham eke okraṁmanti nirayaṁ pāpakaṁmuṇo ।<br>
<span class='metre'>− − ⏑ ⏑ । ⏑ − − − ।। ⏓ ⏓ − − ⏑ । ⏑ − ⏑ −<br></span> saggaṁ sugatino yānti parinivvānti anāsavā ।।</p>
<p><a class='mc' id='275' data-uid='pdhp275'></a><span class='metre'>⏑ − ⏑ − । ⏑ − − − ।। − ⏑ − − । ⏑ − ⏑ −<br></span> yathā hrado ’ssa gaṁbhīro viprasanno anāvilo ।<br>
<span class='metre'>− − − − । ⏑ − − − ।। − ⏑ − − । ⏑ − ⏑ −<br></span> evaṁ dhaṁmāṇi śottāna viprasīdaṁti paṇḍitā ।।</p>
<p><a class='mc' id='276' data-uid='pdhp276'></a><span class='metre'>− ⏑ ⏑ − । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br></span>yassa jitaṁ nā ’ppajjīyati jitam assā na upeti antako ।<br>
<span class='metre'>− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ −<br></span> taṁ buddham anomanikramaṁ apadaṁ kena padena nehisi ।।</p>
<p><a class='mc' id='277' data-uid='pdhp277'></a><span class='metre'>− ⏑ − ⏑ । − ⏑ − ⏑ − ।। − − − ⏑ ⏑ । − ⏑ − ⏑ − Vaitālīya × 4<br></span>yassa jālinī visattikā tahnā nāsti kahiṁ ci netaye ।<br>
<span class='metre'>− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ −<br></span> taṁ buddham anantagocaraṁ apadaṁ kena padena nehisi ।।</p>
</blockquote>
<p class='endsection'>Āsavavarggaḥ</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
