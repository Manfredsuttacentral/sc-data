<!DOCTYPE html>
<html>
<head>
<meta charset='UTF-8'>
<meta name='author' content='Margaret Cone'>
<title></title>
</head>
<body>
<article id='pdhp358-375' lang='pra'>
<header>
<ul>
<li class='division'>Patna Dharmapada</li>
</ul>
<h1>20. Māgga</h1>
</header>
<blockquote class='gatha'>
<p><a class='mc' id='358' data-uid='pdhp358'></a><span class='metre'>− − − − । ⏑ − − − ।। − − − ⏑ । ⏑ − ⏑ −<br></span> māggānaṣṭaṁgiko śreṣṭho saccānāṁ caturo padā ।<br>
<span class='metre'>⏑ − − − । − ,− − − ।। ⏑ ⏑ − − । ⏑ − ⏑ − mavipulā<br></span>virāgo śreṣṭho dhammāṇāṁ dupadānāṁ ca cakkhumā ।।</p>
<p><a class='mc' id='359' data-uid='pdhp359'></a><span class='metre'>− − − − । ⏑ − − − ।। − − − − । ⏑ − ⏑ −<br></span> ākkhāto vo mayā māggo aṁñāye śallasaṁsano ।<br>
<span class='metre'>− − ⏑ − । ⏑ − − − ।। − − − − । ⏑ − ⏑ −<br></span> tubbhehi kiccam ātappaṁ akkhātāro tathāgatā ।<br>
<span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> paṭipannā pramokkhanti jhāyino mārabaṁdhanā ।।</p>
<p><a class='mc' id='360' data-uid='pdhp360'></a><span class='metre'>− − ⏑ − । − ,− − − ।। − ⏑ − ⏑ । ⏑ − ⏑ − mavipulā<br></span>eseva māggo nāstaṁ ’ño daṁśanassa viśuddhiye ।<br>
<span class='metre'>− − − ⏑ । ⏑ − − − ।। − − − − । ⏑ − ⏑ −<br></span> taṁ māggaṁ paṭipajjahvo mārasse ’sā pramohanī ।<br>
<span class='metre'>− − ⏑ − । − ,⏓ ⏓ − − ।। − − ⏑ − − । ⏑ − ⏑ − 9 syllables<br></span>etāhi tubbhe paṭipannā dukkhassa antaṁ kariṣyatha ।।</p>
<p><a class='mc' id='361' data-uid='pdhp361'></a><span class='metre'>⏑ − − ⏑ । ⏑ − − − ।। ⏑ − − − । ⏑ − ⏑ −<br></span> vanaṁ chindatha mā rukkhe vanāto jāyate bhayaṁ ।<br>
<span class='metre'>− − ⏑ − । ⏑ ⏓ ⏓ − − ।। − ⏑ − ⏑ । ⏑ − ⏑ −<br></span> chettā vanañ ca vanadhañ ca nibbanena gamiśśatha ।।</p>
<p><a class='mc' id='362' data-uid='pdhp362'></a><span class='metre'>− ⏑ − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br></span>yāvatā vanadho na cchijjati aṇumātto pi narassa ñātisu ।<br>
<span class='metre'>⏑ ⏑ − ⏑ ⏑ । − ⏑ − ⏑ − ।। − − − ⏑ ⏑ । − ⏑ − ⏑ −<br></span> paṭibaddhamano hi tattha so vaccho cchīravako va mātari ।।</p>
<p><a class='mc' id='363' data-uid='pdhp363'></a><span class='metre'>− − ⏑ ⏑ । − ⏑ − ⏑ − ।। ⏑ ⏑ − − ⏑ ⏑ । − ⏑ − ⏑ − Vaitālīya × 4<br></span>ucchinna sineham āttano kumudaṁ śāradikaṁ va pāṇinā ।<br>
<span class='metre'>− ⏑ − ⏑ । − ⏑ − ⏑ − ।। − − − ⏑ ⏑ । − ⏑ − ⏑ −<br></span> śāntimāggam eva byūhaya nibbāṇaṁ sugatena deśitaṁ ।।</p>
<p><a class='mc' id='364' data-uid='pdhp364'></a><span class='metre'>⏑ − − − । ⏑ − − − ।। ⏑ − − − । ⏑ − ⏑ −<br></span> idaṁ vaśśā kariṣyāmi idaṁ hemaṁna gṛhmasu ।<br>
<span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> iti bālo viciṁteti antarāyaṁ na bujjhati ।।</p>
<p><a class='mc' id='365' data-uid='pdhp365'></a><span class='metre'>− − ⏑ ⏑ । ⏑ − − − ।। − − ⏑ ⏑ । ⏑ − ⏑ −<br></span> taṁ puttapaśusaṁmattaṁ vyāsattamanasaṁ naraṁ ।<br>
<span class='metre'>− − − − । ⏑ − − − ।। − ⏑ − − । ⏑ − ⏑ −<br></span> suttaṁ ggrāmaṁ mahogho vā maccu-r-ādāya gacchati ।।</p>
<p><a class='mc' id='366' data-uid='pdhp366'></a><span class='metre'>⏑ − ⏑ − । − ,− − − ।। ⏑ ⏑ − − । ⏑ − ⏑ − mavipulā<br></span>na santi puttā ttāṇāya na pitā no pi bhātaro ।<br>
<span class='metre'>− ⏑ − − । ⏑ − − − ।। − ⏑ − − । ⏑ − ⏑ −<br></span> antakenā ’dhibhūtassa nāsti ñātīsu ttāṇatā ।।</p>
<p><a class='mc' id='367' data-uid='pdhp367'></a><span class='metre'>− ⏑ − − । ⏑ − − − ।। ⏓ ⏓ ⏑ − − । ⏑ − ⏑ −<br></span> krandatām eva ñātīnaṁ vilapatāṁ cevam ekato ।<br>
<span class='metre'>⏑ − − ⏑ । ⏑ − − − ।। ⏑ ⏑ − − । ⏑ − ⏑ −<br></span> janā antarahīyaṁti asakāmā jahaṁti naṁ ।।</p>
<p><a class='mc' id='368' data-uid='pdhp368'></a><span class='metre'>− − ⏑ ⏑ । ⏑ − − − ।। − ⏑ − − । ⏑ − ⏑ −<br></span> etaṁ vidiya medhāvī praṁñavā vītamaccharī ।<br>
<span class='metre'>− − ⏑ ⏑ । ⏑ − − − ।। − ⏑ − ⏑ । ⏑ − ⏑ −<br></span> taṁ saggagamanaṁ māggaṁ niccam eva viśodhaye ।</p>
<p><a class='mc' id='369' data-uid='pdhp369'></a><span class='metre'>− − ⏑ − । ⏑ − − − ।। − − − − । ⏑ − ⏑ −<br></span> tassā hi paṇḍito poṣo saṁpaśśaṁ attham āttano ।<br>
<span class='metre'>− − ⏑ ⏑ । <span class='unclear'>⏑</span> − − − ।। − ⏑ − ⏑ । ⏑ − ⏑ −<br></span> taṁ saggaganaṁ māggaṁ niccam eva viśodhaye ।।</p>
<p><a class='mc' id='370' data-uid='pdhp370'></a><span class='metre'>− − − − । ⏑ − − − ।। − ⏑ − ⏑ । ⏑ − ⏑ −<br></span> śraddho śīlena saṁpanno praṁñavā susamāhito ।<br>
<span class='metre'>− − − − । ⏑ − − − ।। − ⏑ ⏑ − − । ⏑ − ⏑ − 9 syllables<br></span>niccaṁ māggaṁ viśodheti sacchayanaṁ sāṁparāyikaṁ ।।</p>
<p><a class='mc' id='371' data-uid='pdhp371'></a><span class='metre'>− − − − । ⏑ − − − ।। − ⏑ − ⏑ । ⏑ − ⏑ −<br></span> śraddho śīlena saṁpanno praṁñavā susamāhito ।<br>
<span class='metre'>⏑ ⏑ − − । ⏑ − − − ।। − − − ⏑ । ⏑ − ⏑ −<br></span> ramate māggam āsevaṁ ajjhattopasame rato ।।</p>
<p><a class='mc' id='372' data-uid='pdhp372'></a><span class='metre'>− − − − । ⏑ − − − ।। − − − ⏑ । ⏑ − ⏑ −<br></span> śraddho śīlena saṁpaṁno praṁñāvāgarato sadā ।<br>
<span class='metre'>− − ⏑ ⏑ । ⏑ − − − ।। ⏑ ⏑ − − । ⏑ − ⏑ −<br></span> saṁyojanam aṇutthūlaṁ daham aggī va gacchati ।<br>
<span class='metre'>।। − ⏑ − − । ⏑ − ⏑ −<br></span> mānamakkhe va pāpake ।।</p>
<p><a class='mc' id='373' data-uid='pdhp373'></a><span class='metre'>⏑ − − − । ⏑ − − − ।। ⏑ − − − । ⏑ − ⏑ −<br></span> aniccā sabbasaṁkhārā yato praṁñāya paśśati ।<br>
<span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> atha nivvaṇḍate dukkhā esa māggo viśuddhiye ।।</p>
<p><a class='mc' id='374' data-uid='pdhp374'></a><span class='metre'>− ⏑ − − । ⏑ − − − ।। ⏑ − − − । ⏑ − ⏑ −<br></span> sabbadhaṁmā anāttā ti yato praṁñāya paśśati ।<br>
<span class='metre'>⏑ ⏑ − − । ⏑ − − − ।। − ⏑ − − । ⏑ − ⏑ −<br></span> atha nivvaṇḍate dukkhā esa māggo viśuddhiye ।।</p>
<p><a class='mc' id='375' data-uid='pdhp375'></a><span class='metre'>− − ⏑ − । − ,− ⏓ − ।। ⏑ − − − । ⏑ − ⏑ − mavipulā<br></span>yogā hi bhūrī saṁbhavati ayogā bhūrisaṁkhayo ।<br>
<span class='metre'>− − − − । ⏑ − − − ।। ⏑ − ⏑ ⏑ । ⏑ − ⏑ −<br></span> etaṁ jethāpathaṁ ñāttā bhavāya vibhavāya ca ।<br>
<span class='metre'>⏑ − − − । ⏑ − − − ।। ⏑ − − − । ⏑ − ⏑ −<br></span> tathā śiccheya medhāvī yathā bhūrī pravaddhati ।।</p>
</blockquote>
<p class='endsection'>Māggavarggaḥ<br>
Maggavaggo</p>
<footer>
<p><span class='author'>Margaret Cone</span></p>
<p><cite class='book' translate='no'>Patna Dharmapada</cite> (1989)</p>
<p>Dr. Cone’s text has been reproduced with the kind consent of The Pali Text Society, Oxford, England</p>
<p>Dr. Cone’s text has been reproduced from the Journal of the Pali Text Society, Volume XIII (1989), pp. 101–217. Cone’s text has been reproduced as printed as close as possible.</p>
<p>With Pāḷi Parallels, Metrical Commentary, Notes and Indexes compiled by Ānandajoti Bhikkhu (2007): <a href='http://www.ancient-buddhist-texts.net/Buddhist-Texts/C5-Patna/index.htm'>http://www.ancient-buddhist-texts.net/</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
