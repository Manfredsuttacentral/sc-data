<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg24' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>24. Numbers (or comparisons)</span></h1>
</header>
<blockquote class='gatha'>
<p><a class='kilde' id='kilde842231'></a><a class='d-vp' id='230a3'></a></p>
<p><a class='kilde' id='kilde842232'></a><a class='d-vp' id='230a3-b1'></a><a class='vuv' id='488'></a><a class='vvuv' id='24.1'></a> || gaṅ dag don daṅ mi ldan tshig ||<br>
tshigs bcad brgya dag smra ba bas ||<br>
gaṅ dag ñe bar źi ’gyur ba’i ||<br>
don ldan tshig gcig thos pa ruṅ ||</p>
<p><a class='vuv' id='489'></a><a class='vvuv' id='24.2'></a>gaṅ dag chos daṅ mi ldan tshig ||<br>
tshigs bcad brgya dag smra ba bas ||<br>
gaṅ dag ne bar źi ’gyur ba’i ||<br>
chos ldan tsig gcig thos pa ruṅ ||</p>
<p><a class='vuv' id='490'></a><a class='vvuv' id='24.3'></a>tshul ’chal mñam par ma bźag pa ||<br>
lo brgyar gson pa gaṅ yin pas ||<br>
tshul khrims ldan źiṅ mñam bźag pa ||<br>
ñin źag ’ga’ źig gson pa ruṅ ||</p>
<p><a class='vuv' id='491'></a><a class='vvuv' id='24.5'></a>brtson med le lo ldan pa dag ||<br>
lo brgyar gson pa gaṅ yin pas ||<br>
brtson ’grus brtan pa brtsams pa dag ||<br>
ñin źag ’ga’ źig gson pa ruṅ ||</p>
<p><a class='vuv' id='492'></a><a class='vvuv' id='24.4'></a>śes ’chal mñam par ma bźag pa ||<br>
lo brgyar gson pa gaṅ yin pas ||<br>
śes rab chen po mñam bźag pa ||<br>
ñin źag ’ga’ źig gson pa ruṅ ||</p>
<p><a class='vuv' id='493'></a><a class='vvuv' id='24.6'></a>skye daṅ ’jig pa ma mthoṅ ba ||<br>
lo brgyar gson pa gaṅ yin pas ||<br>
skye daṅ ’jig pa mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='494'></a><a class='vvuv' id='24.7'></a>tshor ba zad pa ma mthoṅ ba ||<br>
lo brgyar gson pa gaṅ yin pas ||<br>
tshor bzad pa mthoṅ pa dag ||<br>
ñin źag ’ga’ źig gson pa ruṅ ||</p>
<p><a class='vuv' id='495'></a><a class='vvuv' id='24.8'></a>zag pa zad pa ma mthoṅ ba ||<br>
lo brgyar gson pa gaṅ yin pas ||<br>
zag pa zad pa mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='496'></a><a class='vvuv' id='24.9'></a>go ’phaṅ mi g-yo ma mthoṅ ba ||<br>
lo brgyar gson pa gaṅ yin pas||<br>
go ’phaṅ mi g-yo mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='kilde' id='kilde842242'></a><a class='d-vp' id='230b1-231a3'></a></p>
<p><a class='vuv' id='497'></a><a class='vvuv' id='24.13'></a>go ’phaṅ blta dka’ ma mthoṅ ba ||<br>
lo brgyar gson pa gaṅ yin pas ||<br>
go ’phaṅ blta dka’ mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='498'></a><a class='vvuv' id='24.14'></a>go ’phaṅ mthon po ma mthoṅ ba ||<br>
lo brgyar gson pa gaṅ yin pas ||<br>
go ’phaṅ mthon po mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='499'></a><a class='vvuv' id='24.14'></a>go ’phaṅ dam pa ma mthoṅ ba ||<br>
lo brgyar gson pa gaṅ yin pas ||<br>
go ’phaṅ dam pa mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='500'></a><a class='vvuv' id='24.15'></a>’chi med go ’phaṅ ma mthoṅ ||<br>
lo brgyar gson pa gaṅ yin pas ||<br>
’chi med go ’phaṅ mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='501'></a><a class='vvuv' id='24.15'></a>bdud rtsi’i go ’phaṅ ma mthoṅ ba ||<br>
lo brgyar gson pa gaṅ yin pas ||<br>
bdud rtsi’i go ’phaṅ mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='502'></a><a class='vvuv' id='24.11'></a>rdul me go ’phaṅ ma mthoṅ ba ||<br>
lo brgyar gson pa gaṅ yin pas ||<br>
rdul med go ’phaṅ mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='503'></a><a class='vvuv' id='24.12'></a>rdul bral go ’phaṅ ma mthoṅ ba ||<br>
lo brgyar gson pa gaṅ yin pas ||<br>
rdul bral go ’phaṅ mthoṅ ba dag ||<br>
ñin źag ’ga’ źig gson pa ruṅ ||</p>
<p><a class='vuv' id='504'></a><a class='vvuv' id='24.16'></a>mi ni lo brgyar nags tshal na ||<br>
me la yoṅs sten gaṅ yin daṅ ||<br>
bdag ñid bsgom la yud tsam źig ||<br>
mchod pa byed pa gaṅ yin pa ||<br>
mchod byed de ñid ches ruṅ gi ||<br>
lo brgyar sbyin sreg byed mi ruṅ ||</p>
<p><a class='vuv' id='505'></a><a class='vvuv' id='24.17'></a>zla ba re rer ku śa’i rtses ||<br>
kha zas za ba gaṅayina des ||<br>
saṅs rgyas la ni dad pa yi ||<br>
bcu drug char yaṅ mi phod do ||</p>
<p><a class='vuv' id='506'></a><a class='vvuv' id='24.18'></a>zla ba re rer ku śa’i rtses ||<br>
kha zas za ba gaṅ yin des||<br>
dam pa’i chos la dad pa yi ||<br>
bcu drug char yaṅ mi phod do ||</p>
<p><a class='vuv' id='507'></a><a class='vvuv' id='24.19'></a>zla ba re rer ku śa’i rtses ||<br>
kha zas za ba gaṅ yin des ||<br>
dge ’dun la ni dad pa yi ||<br>
bcu drug char yaṅ mi phod do ||</p>
<p><a class='vuv' id='508'></a><a class='vvuv' id='24.20B'></a>zla ba re rer ku śa’i rtses ||<br>
kha zas za ba gaṅ yin des ||<br>
sems can rnams la sñiṅ brtse ba’i ||<br>
bcu drug char yaṅ mi phod do ||</p>
<p><a class='vuv' id='509'></a><a class='vvuv' id='24.20C'></a>zla ba re rer ku śa’i rtses ||<br>
kha zas za ba gaṅ yin des ||<br>
srog chags rnams la sñiṅ brtse ba’i ||<br>
bcu drug char yaṅ mi phod do ||</p>
<p><a class='vuv' id='510'></a><a class='vvuv' id='24.20D'></a>zla ba re rer ku śa’i rtses ||<br>
kha zas za ba gaṅ yin des ||<br>
’byuṅ po rnams la sñiṅ brtse ba’i ||<br>
bcu drug char yaṅ mi phod do ||</p>
<p><a class='vuv' id='511'></a><a class='vvuv' id='24.20A'></a>zla ba re rer ku śa’i rtses ||<br>
kha zas za ba gaṅ yin des ||<br>
byams pas sems par byed pa yi ||<br>
bcu drug char yaṅ mi phod do ||</p>
<p><a class='vuv' id='512'></a><a class='vvuv' id='24.20E'></a>zla ba re rer ku śa’i rtses ||<br>
kha zas za ba gaṅ yin des||<br>
legs par gsuṅs pa’i dam chos kyi ||<br>
bcu drug char yaṅ mi phod do ||</p>
<p><a class='kilde' id='kilde842257'></a><a class='d-vp' id='231a3-b1'></a><a class='vuv' id='513'></a><a class='vvuv' id='24.21'></a> zla ba re rer mchod sbyin stoṅ ||<br>
lo brgyar byed pa gaṅ yin des ||<br>
saṅs rgyas la ni dad pa yi ||<br>
bcu drug char yaṅ mi phod do ||</p>
<p><a class='vuv' id='514'></a><a class='vvuv' id='24.22'></a>zla ba re rer mchog sbyin stoṅ ||<br>
lo brgyar byed pa gaṅ yin des ||<br>
dam pa’i chos la dad pa yi ||<br>
bcu drug char yaṅ mi phod do ||</p>
<p><a class='vuv' id='515'></a><a class='vvuv' id='24.23'></a>zla ba re rer mchod sbyin stoṅ ||<br>
lo brgyar byed pa gaṅ yin des ||<br>
dge ’dun la ni dad pa yi ||<br>
bcu drug char yaṅ mi phod do ||</p>
<p><a class='vuv' id='516'></a><a class='vvuv' id='24.26'></a>zla ba re rer mchod sbyin stoṅ ||<br>
lo brgyar byed pa gaṅ yin des||<br>
sems can rnams la sñiṅ brtse ba’i ||<br>
bcu drug char yaṅ mi phod do ||</p>
<p><a class='vuv' id='517'></a><a class='vvuv' id='24.27'></a>zla ba re rer mchod sbyin stoṅ ||<br>
lo brgyar byed pa gaṅ yin des ||<br>
srog chags rams la sñiṅ brtse ba’i ||<br>
bcu drug char yaṅ mi phod do ||</p>
<p><a class='vuv' id='518'></a><a class='vvuv' id='24.27'></a>zla ba re rer mchod sbyin stoṅ ||<br>
lo brgyar byed pa gaṅ yin des ||<br>
’byuṅ po rnams la sñiṅ brtse ba’i ||<br>
bcu drug char yaṅ mi phod do ||</p>
<p><a class='vuv' id='519'></a><a class='vvuv' id='24.25'></a>zla ba re rer mchod sbyin stoṅ ||<br>
lo brgyar byed pa gaṅ yin des ||<br>
byams par sems par byed pa yi ||<br>
bcu drug char yaṅ mi phod do ||</p>
<p><a class='vuv' id='520'></a><a class='vvuv' id='24.29'></a>zla ba re rer mchod sbyin stoṅ ||<br>
lo brgyar byed pa gaṅ yin des ||<br>
legs par gsuṅs pa’i dam chos kyi ||<br>
bcu drug char yaṅ mi phod do ||</p>
<p><a class='vuv' id='521'></a><a class='vvuv' id='24.30'></a>bsod nams ’dod pa’i mi yis ’jig rten du ||<br>
sbyin sreg mchod sbyin chuṅ zad ci byas des ||<br>
gaṅ źig draṅ po’i sems kyis phyag ’tshal ba ||<br>
de yi bźi char yaṅ ni mi phod do ||</p>
</blockquote>
<p class='endsection'>bsgre ba’i tshoms te ñi śu rtsa bźi pa’o ||<br>
||<br>
ched du brjod pa’i tshoms | bam po gsum pa |</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
