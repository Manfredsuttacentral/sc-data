<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg16' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>16. Miscellaneous</span></h1>
</header>
<blockquote class='gatha'>
<p><a class='kilde' id='kilde842043'></a><a class='d-vp' id='223a3'></a></p>
<p><a class='kilde' id='kilde842044'></a><a class='d-vp' id='223a3-b2'></a><a class='vuv' id='326'></a><a class='vvuv' id='16.1'></a> || bdag gi bya ba bya ba’i dus g-yo bas ||<br>
daṅ po kho nar bya ba’i mel tse gyis ||<br>
bdag gis daṅ po de ltar byas na ni ||<br>
bya ba bya ba’i dus ltar zad ’dod ciṅ ||</p>
<p><a class='vuv' id='327'></a><a class='vvuv' id='16.2'></a>ji ltar ’dod pa de bźin ’byor ’gyur bar ||<br>
de yi raṅ bźin ṅa yis mthoṅ bas na ||<br>
ji srid don ni phun sum tshogs ’gyur ba ||<br>
de srid par du mi yis bsgrim par gyis ||</p>
<p><a class='vuv' id='328'></a><a class='vvuv' id='16.3'></a>bsgrim źiṅ brtson par bya ba yis||<br>
bdag ñid gliṅ du ’gyur bar bya ||<br>
mgar ba yis ni dbul bźin du ||<br>
raṅ gi dri ma sbyaṅ bar gyis ||<br>
dri ma sbyaṅs pa skyon mi ’byuṅ ||<br>
phyi nas skye daṅ rga mi ’thob ||</p>
<p><a class='vuv' id='329'></a><a class='vvuv' id='16.4'></a>ṅo tsha min la ṅo tsha źiṅ ||<br>
ṅo tsha ba la ṅo mi tshe ||<br>
mi ’jigs pa la ’jigs lta daṅ ||<br>
’jigs la mi ’jigs lta ba yi ||<br>
log par lta ba blaṅs pa yis ||<br>
sems can ṅan ’gror ’gro bar ’gyur |</p>
<p><a class='vuv' id='330'></a><a class='vvuv' id='16.5'></a>’di na gaṅ sṅon bag med las ||<br>
phyi nas bag daṅ ldan gyur te ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='vuv' id='331'></a><a class='vvuv' id='16.6'></a>’di na gaṅ sṅon bag med las ||<br>
phyi nas bag daṅ ldan gyur te ||<br>
’jig rten ’di na sred pa las ||<br>
dran pa legs par ’da’ bar ’gyur ||</p>
<p><a class='vuv' id='332'></a><a class='vvuv' id='16.7'></a>gaṅ źig gźon nur rab byuṅ nas ||<br>
saṅs rgyas bstan la ’jug pa de ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='vuv' id='333'></a><a class='vvuv' id='16.8'></a>gaṅ źig gźon nur rab byuṅ nas ||<br>
saṅs rgyas bstan la ’jug pa de ||<br>
’jig rten ’di na sred pa las ||<br>
dran pas legs par ’da’ bar ’gyur ||</p>
<p><a class='vuv' id='334'></a><a class='vvuv' id='16.9'></a>gaṅ źig sdig pa’i las byas pa ||<br>
dge bas ’gebs par byed pa de ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='vuv' id='335'></a><a class='vvuv' id='16.10'></a>gaṅ źig sdig pa’i las byas pa ||<br>
dge bas ’gebs par byed pa de ||<br>
’jig rten ’di na sred pa las ||<br>
dran pas legs par ’da’ bar ’gyur ||</p>
<p><a class='kilde' id='kilde842054'></a><a class='d-vp' id='223b2-7'></a></p>
<p><a class='vuv' id='336'></a><a class='vvuv' id='16.12'></a>gaṅ źig gson la mi dga’ ba ||<br>
de ni śi na’aṅ mya ṅan med ||<br>
brtan pa go ’phaṅ mthoṅ ba de ||<br>
mya ṅan dbus na’aṅ gduṅ mi ’gyur ||</p>
<p><a class='vuv' id='337'></a><a class='vvuv' id='16.13'></a>gaṅ źig gson la mi dga’ ba ||<br>
de ni śi na’aṅ mya ṅan med ||<br>
brtan pa go ’phaṅs mthoṅ ba de ||<br>
gñen ’dun dbus na lam mer ’dug ||</p>
<p><a class='vuv' id='338'></a><a class='vvuv' id='16.14'></a>dge sloṅ dkar po bsgom gyis la ||<br>
nag po’i chos ni rnam par spoṅs ||<br>
khyim nas khyim med soṅ nas su ||<br>
spyod yul dben pa gaṅ yin pa ||<br>
de la mṅon par dga’ bslab ciṅ ||<br>
’dod pa ci yaṅ med par spaṅs ||</p>
<p><a class='vuv' id='339'></a><a class='vvuv' id='16.15'></a>rtag tu sñiṅ po dag pa daṅ ||<br>
rtag tu gso sbyoṅ dag pa daṅ ||<br>
gtsaṅ ma’i las ni dag pa de’i ||<br>
brtul źugs phun sum tshogs par ’gyur ||</p>
<p><a class='vuv' id='340'></a><a class='vvuv' id='16.16'></a>źiṅ gi skyon ni rtswa yin ltar ||<br>
skye dgu ’di la ’dod chags skyon ||<br>
de bas ’dod chags bral rnams la ||<br>
byin na ’bras bu chen por ’gyur ||</p>
<p><a class='vuv' id='341'></a><a class='vvuv' id='16.17'></a>źiṅ gi skyon ni rtswa yin ltar ||<br>
skye dgu ’di la źe sdaṅ skyon ||<br>
de bas źe sdaṅ bral rnams la ||<br>
byin na ’bras bu chen por ’gyur ||</p>
<p><a class='vuv' id='342'></a><a class='vvuv' id='16.18'></a>źiṅ gi skyon ni rtswa yin ltar ||<br>
skye dgu ’di la gti mug skyon ||<br>
de bas gti mug bral rnams la ||<br>
byin na ’bras bu chen por ’gyur ||</p>
<p><a class='vuv' id='343'></a><a class='vvuv' id='16.19'></a>źiṅ gi skyon ni rtswa yin ltar ||<br>
skye dgu ’di la ṅa rgyal skyon ||<br>
de bas ṅa rgyal bral rnams la ||<br>
byin na ’bras bu chen por ’gyur ||</p>
<p><a class='vuv' id='344'></a><a class='vvuv' id='16.20'></a>źiṅ gi skyon ni rtswa yin ltar ||<br>
skye dgu ’di la chags ba skyon ||<br>
de bas chags daṅ bral rnams la ||<br>
byin na ’bras bu cen por ’gyur ||</p>
<p><a class='kilde' id='kilde842064'></a><a class='d-vp' id='223b7-224a3'></a><a class='vuv' id='345'></a><a class='vvuv' id='16.21'></a> źiṅ gi skyon ni rtswa yin ltar ||<br>
skye dgu ’dil sred pa skyon ||<br>
de bas sred daṅ bral rnams la ||<br>
byin na ’bras bu chen por ’gyur ||</p>
<p><a class='vuv' id='346'></a><a class='vvuv' id='16.22'></a>drug pa bdag po rgyal po ste ||<br>
chags par gyur na chags can yin ||<br>
ma chags gyur na ma chags yin ||<br>
chags pa byis pa źes brjod do ||</p>
<p><a class='vuv' id='347'></a><a class='vvuv' id='16.23'></a>’dod chags źe sdaṅ ṅa rgyal daṅ ||<br>
’chab pa gaṅ du gnas pa yi ||<br>
groṅ khyer rus pa’i ra ba can ||<br>
śa daṅ khrag gis źal źal byas ||</p>
<p><a class='vuv' id='348'></a><a class='vvuv' id='16.24'></a>rgyu yis kun nas bslaṅ ba las byuṅ sdug bsṅal can ||<br>
de ma mthoṅ na der ni de dag ’chiṅ ’gyur źiṅ ||<br>
de dag rtogs na chu bo rnams ni rab tu spoṅ ||<br>
phyi rol pa la chags pa de dag spoṅ ba med ||</p>
</blockquote>
<p class='endsection'>sil bu’i tshoms te bcu drug pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
