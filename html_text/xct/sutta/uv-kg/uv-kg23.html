<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg23' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>23. Self</span></h1>
</header>
<blockquote class='gatha'>
<p><a class='kilde' id='kilde842203'></a><a class='d-vp' id='229a3'></a></p>
<p><a class='kilde' id='kilde842204'></a><a class='d-vp' id='229a3-b1'></a><a class='vuv' id='467'></a><a class='vvuv' id='23.1'></a> || legs par gsuṅs la bslab bya źiṅ ||<br>
dge sbyoṅ la ni bsñen bkur daṅ ||<br>
dben pa daṅ ni stan gcig daṅ ||<br>
sems ni ñe bar źi bar bya ||</p>
<p><a class='vuv' id='468'></a><a class='vvuv' id='23.2'></a>stan gcig mal stan gcig pa daṅ ||<br>
gcig pu sñom las med spyod ciṅ ||<br>
gcig pu nags tshal gnas pa daṅ ||<br>
gcig pus bdag ñid gdul bar bya ||</p>
<p><a class='vuv' id='469'></a><a class='vvuv' id='23.3'></a>gaṅ źig stoṅ phrag stoṅ dag gi ||<br>
mi yi g-yul las rgyal ba bas ||<br>
gaṅ źig bdag las rgyal byed pa ||<br>
de ni mi yi g-yul las rgyal ||</p>
<p><a class='vuv' id='470'></a><a class='vvuv' id='23.4'></a>rtag tu sdom pa spyod pa yi ||<br>
mi yis bdag brtul gcig pu yis ||<br>
bdag ñid las rgyal mchog yin gyi ||<br>
skye dgu gźan lta phal par zad ||</p>
<p><a class='vuv' id='471'></a><a class='vvuv' id='23.5'></a>śes rab kyis gnas dge sloṅ gis ||<br>
rgyal bar byas la bdud daṅ ni.i ||<br>
tshaṅs par bcas pas pham mi nus ||<br>
lha yis ma yin dri zas min ||</p>
<p><a class='vuv' id='472'></a><a class='vvuv' id='23.7'></a>bdag ñid daṅ por rigs par gnas byas nas ||<br>
phyi nas gźan dag bdag bźin gdul bar bya ||<br>
bdag ñid daṅ por rigs par gnas byas nas ||<br>
phyi dus ’dul tshe mkhas pa ñon mi moṅs ||</p>
<p><a class='vuv' id='473'></a><a class='vvuv' id='23.8'></a>bdag la ji ltar byas pa bźin ||<br>
gźan dag la yaṅ de ltar bya ||<br>
bdag ñid dul źiṅ źi ba yis ||<br>
gźan dag bde bar gdul bar bya ||</p>
<p><a class='vuv' id='474'></a><a class='vvuv' id='23.9'></a>bdag la ji ltar byas pa bźin ||<br>
gźan dag la yaṅ de ltar bya ||<br>
kye ma bdag raṅ legs dul ba ||<br>
bdag ñid dul bas dga’ bar ’gyur ||</p>
<p><a class='vuv' id='475'></a><a class='vvuv' id='23.10'></a>bdag gi don phyir gźan don ni ||<br>
maṅ po dag kyaṅ gtaṅ bar bya ||<br>
bdag don ched cher śes gyur na ||<br>
raṅ gi don gyi mchog tu ’gyur ||</p>
<p><a class='kilde' id='kilde842214'></a><a class='d-vp' id='229b1-5'></a></p>
<p><a class='vuv' id='476'></a><a class='vvuv' id='23.12'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pa’i ||<br>
mkhas pas don rnams ’thob par ’gyur ||</p>
<p><a class='vuv' id='477'></a><a class='vvuv' id='23.13'></a>bdag ñid bdag gi mgon yin gyi ||<br>
gźal lta bu źig mgon du ’gyur ||<br>
bdag ñid bdag gi mgon gyur pa’i ||<br>
mkhas pas chos rnams ’thob par ’gyur ||</p>
<p>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pa’i ||<br>
mkhas pas grags pa ’thob par ’gyur ||</p>
<p><a class='vuv' id='478'></a><a class='vvuv' id='23.16'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pa’i ||<br>
mkhas pas bde ba ’thob par ’gyur ||</p>
<p><a class='vuv' id='479'></a><a class='vvuv' id='23.17'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pa’i ||<br>
makasa pas bde ’gro ’thob par ’gyur ||</p>
<p><a class='vvuv' id='23.18-19'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pas ||<br>
yun riṅ mtho ris dga’ bar ’gyur ||</p>
<p><a class='kilde' id='kilde842224'></a><a class='d-vp' id='229b5-230a3'></a><a class='vuv' id='480'></a><a class='vvuv' id='23.21'></a> bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pas ||<br>
yun riṅ gnas pas dga’ bar ’gyur ||</p>
<p><a class='vuv' id='481'></a><a class='vvuv' id='23.22'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pa ||<br>
gñen gyi naṅ na lam mer ’bar ||</p>
<p><a class='vuv' id='482'></a><a class='vvuv' id='23.23'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pa ||<br>
mya ṅan naṅ na gduṅ mi ’gyur ||</p>
<p><a class='vuv' id='483'></a><a class='vvuv' id='23.24'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pas ||<br>
’chiṅ ba thams cad gcod par ’gyur ||</p>
<p><a class='vuv' id='484'></a><a class='vvuv' id='23.25'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pas ||<br>
ṅan ’gro thams cad spoṅ bar ’gyur ||</p>
<p><a class='vuv' id='485'></a><a class='vvuv' id='23.25'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pas ||<br>
sdug bsṅal kun las rab tu thar ||</p>
<p><a class='vuv' id='486'></a><a class='vvuv' id='23.11'></a>bdag ñid bdag gi mgon yid gyi ||<br>
gźan lta su źig mgon du ’gyur ||<br>
bdag ñid bdag gi mgon gyur pas ||<br>
bdag ñid mgon du ’gyur ba ’thob ||</p>
<p><a class='vuv' id='487'></a><a class='vvuv' id='23.23'></a>bdag ñid bdag gi mgon yin gyi ||<br>
gźan lta su źig mgon du ’gyur ||<br>
bdag ñid bdag gi mgon yin gyi ||<br>
mya ṅan ’das ñid ne bar ’gyur ||</p>
</blockquote>
<p class='endsection'>bdag gi tshoms te ñi śu gsum pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
