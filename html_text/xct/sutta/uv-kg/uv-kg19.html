<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg19' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>19. The Horse</span></h1>
</header>
<blockquote class='gatha'>
<p><a class='kilde' id='kilde842112'></a><a class='d-vp' id='225b6'></a></p>
<p><a class='kilde' id='kilde842113'></a><a class='d-vp' id='225b6-226b1'></a><a class='vuv' id='388'></a><a class='vvuv' id='19.1'></a> || ji ltar rta bzaṅs lcag gis gźus pa na ||<br>
skrag ciṅ śugs drag ’gro byed ji bźin du ||<br>
dad pa tshul khrims tiṅ ’dzin ldan pa daṅ ||<br>
chos rnams rnam par gtan la ’bebs ldan źiṅ ||<br>
dbaṅ po mñam bźag bzod ldan ’grogs bde ba ||<br>
skyob pa de rnams sred pa ma lus spoṅ ||</p>
<p><a class='vuv' id='389'></a><a class='vvuv' id='19.2'></a>ji ltar rta bzaṅs lcag gis gźus pa na ||<br>
skrag ciṅ śugs drag ’gro byed ji bźin du ||<br>
dad pa tshul khrims tiṅ ’dzin ldan pa daṅ ||<br>
chos rnams rnam par gtan la ’bebs ldan źiṅ ||<br>
rig daṅ rkaṅ par ldan źiṅ dran ldan pa’i ||<br>
skyob rnams sdug bsṅal ma lus spoṅ bar mdzad ||</p>
<p><a class='vvuv' id='19.3'></a>’dul sbyoṅ byed pas legs btul rta lta bur ||<br>
gaṅ źig dbaṅ po legs par sdom pa yis ||<br>
khro ba spoṅ źiṅ zag pa zad byed pa ||<br>
thub de rnams kyis lha yi bar du myoṅ ||</p>
<p><a class='vuv' id='390'></a><a class='vvuv' id='19.4'></a>bag yod pa yis bag med daṅ ||<br>
mi ñal maṅ pos gñid log daṅ ||<br>
rta bzaṅs kyis ni rta rgod ltar ||<br>
śin tu mkhas pas spaṅs nas ’gro ||</p>
<p><a class='vuv' id='391'></a><a class='vvuv' id='19.5'></a>rta bzaṅ la ni lcag bźin du ||<br>
gaṅ źig ṅo tsha śes sten ciṅ ||<br>
śes rab legs par mñam bźag pa ||<br>
des ni sdig pa sel bar byed ||</p>
<p><a class='vuv' id='392'></a><a class='vvuv' id='19.6'></a>dul ba ’dun sar ’gro byed ciṅ ||<br>
dul ba rgyal po lhag par źon ||<br>
gaṅ źig tshig ṅan bzod byed pa ||<br>
dul ba mi yi naṅ na mchog ||</p>
<p><a class='vuv' id='393'></a><a class='vvuv' id='19.7'></a>glaṅ po’i naṅ na glaṅ chen daṅ ||<br>
sin du’i caṅ śes rta daṅ ni ||<br>
dre’u ’dul byed pa gaṅ yin pa ||<br>
de bas bdag ñid ’dul ba mchog ||</p>
<p><a class='vuv' id='394'></a><a class='vvuv' id='19.8'></a>bdag ñid legs ’dul gaṅ yin pa’i ||<br>
mkhas das źi ba thob ’gyur gyi ||<br>
bźon pa de dag rnams kyis ni ||<br>
sa de mṅon par ’thob mi srid ||</p>
<p><a class='vuv' id='395'></a><a class='vvuv' id='19.8A'></a>glaṅ po’i naṅ na glaṅ chen daṅ ||<br>
sin du’i caṅ śes rta daṅ ni ||<br>
dre’u ’dul byed pa gaṅ yin pa ||<br>
de bas bdag ñid ’dul ba mchog ||</p>
<p><a class='vuv' id='396'></a><a class='vvuv' id='19.8B'></a>bdag ñid legs ’dul dran ldan gaṅ ||<br>
des ni sdug bsṅal mthar phyin gyi ||<br>
bźon pa de dag rnams kyis ni ||<br>
sa de mṅon par ’thob mi srid ||</p>
<p><a class='vuv' id='397'></a><a class='vvuv' id='19.8C'></a>glaṅ po’i naṅ na glaṅ chen daṅ ||<br>
sin du’i caṅ śes rta daṅ ni ||<br>
dre’u ’dul byed pa gaṅ yin pa ||<br>
de bas bdag ñid ’dul ba mchog ||</p>
<p><a class='vuv' id='398'></a><a class='vvuv' id='19.9'></a>bdag ñid legs ’dul dran ldan gaṅ ||<br>
des ni ’gro rnams spoṅ ’gyur gyi ||<br>
bźon pa de dag rnams kyis ni ||<br>
sa de mṅon par ’thob mi srid ||</p>
<p><a class='vuv' id='399'></a><a class='vvuv' id='19.9A'></a>glaṅ po’i naṅ na glaṅ chen daṅ ||<br>
sin du’i caṅ śes rte daṅ ni ||<br>
dre’u ’dul byed pa gaṅ yin pa ||<br>
de bas bdag ñid ’dul ba mchog ||</p>
<p><a class='vuv' id='400'></a><a class='vvuv' id='19.10'></a>bdag ñid legs ’dul gaṅ yin des ||<br>
’chiṅ ba bcad nas ’gro ’gyur gyi ||<br>
bźon pa de dag rnams kyis ni ||<br>
sa de mṅon par ’thob mi srid ||</p>
<p><a class='vuv' id='401'></a><a class='vvuv' id='19.10A'></a>glaṅ po’i naṅ na glaṅ chen daṅ ||<br>
sin du’i caṅ śes rta daṅ ni ||<br>
dre’u ’dul byed gaṅ yin pa ||<br>
de bas bdag ñid ’dul ba mchog ||</p>
<p><a class='kilde' id='kilde842128'></a><a class='d-vp' id='226b1-2'></a><a class='vuv' id='402'></a><a class='vvuv' id='19.11'></a> bdag ñid leg ’dul gaṅ yin des ||<br>
sdug bsṅal kun las rab grol gyi ||<br>
bźon pa de da rnams kyis ni ||<br>
sa da mṅon par ’thob mui srid ||</p>
<p><a class='vuv' id='403'></a><a class='vvuv' id='19.11A'></a>glaṅ po’i naṅ na glaṅ chen daṅ ||<br>
sin du’i caṅ śes rta daṅ ni ||<br>
dre’u ’dul byed gaṅ yin pa ||<br>
de bas bdag ṅid ’dul ba mchog ||</p>
<p><a class='vuv' id='404'></a><a class='vvuv' id='19.11B'></a>bdag ñid legs ’dul gaṅ yin des ||<br>
kun ’byor ma lus spoṅ ’gyur gyi ||<br>
bźon pa de dag rnams kyis ni ||<br>
sa de mȯn par ’thob mi srid ||</p>
<p><a class='vuv' id='405'></a><a class='vvuv' id='19.11C'></a>glaṅ po’i naṅ na glaṅ chen daṅ ||<br>
sin du’i caṅ śes rta daṅ ni ||<br>
dre’u ’dul byed gaṅ yin pa ||<br>
de bas bdag ñid ’dul ba mchog ||</p>
<p><a class='vuv' id='406'></a><a class='vvuv' id='19.12'></a>bdag ñid legs ’dul gaṅ yin des ||<br>
mya ṅan ’das gaṅ ’gro ’gyur gyi ||<br>
bźon pa de dag rnams kyis ni ||<br>
sa de mṅon par ’thob mi srid ||</p>
<p><a class='vuv' id='407'></a><a class='vvuv' id='19.13'></a>’dul sbyoṅ byed pas rta bzaṅ ltar ||<br>
bdag ñid kho na gdul bar bya ||<br>
bdag ñid legs par ’dul ba yis ||<br>
sdug bsṅal rnams kyi pha mthar phyin ||</p>
<p><a class='vuv' id='408'></a><a class='vvuv' id='19.14'></a>bdag ñid kho na bdag gi mgon ||<br>
bdag ñid bdag gi skyabs yin pas ||<br>
’dul sbyoṅ byed pas rta bzaṅs ltar ||<br>
de bas bdag ñid gdul bar bya ||</p>
</blockquote>
<p class='endsection'>rta yi tshoms te bcu dgu pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
