<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg10' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>10. Faith</span></h1>
</header>
<blockquote class='gatha'>
<p><a class='kilde' id='kilde841912'></a><a class='d-vp' id='218a4'></a></p>
<p><a class='kilde' id='kilde841913'></a><a class='d-vp' id='218a4-b3'></a><a class='vuv' id='213'></a><a class='vvuv' id='10.1'></a> || dad daṅ ṅo tsha tshul khrims sbyin pa ste ||<br>
chos ’di rnams ni skyes bu dam pas bsṅags ||<br>
’di yis lha yi ’jig rten ’gro ’gyur źiṅ ||<br>
lam ’di ñid kyis lha yul ’gro źes gsuṅs ||</p>
<p><a class='vuv' id='214'></a><a class='vvuv' id='10.2'></a>’juṅs rnams lha yi ’jig rten mi ’gro źiṅ ||<br>
de yis byis pa sbyin pa’i bsṅags mi rjod ||<br>
brtan rnams sbyin la rjes su yi raṅ ba ||<br>
des ni de dag gźan du bde ba myoṅ ||</p>
<p><a class='vuv' id='215'></a><a class='vvuv' id='10.3'></a>’di na skyes bu’o nor mchog dad pa ste ||<br>
’di na chos la legs spyod bde ba ’thob ||<br>
bden pa kho na ro bro rnams kyi phul ||<br>
śes rab kyis ’tsho ’tsho ba’i mchog ces gsuṅs ||</p>
<p><a class='vuv' id='216'></a><a class='vvuv' id='10.4'></a>mya ṅan ’das par ’gro ba yi ||<br>
dgra bcom chos la dad bskyed de ||<br>
makasa pas gus par mñan na ni ||<br>
de daṅ de yi śes rab ’thob ||</p>
<p><a class='vuv' id='217'></a><a class='vvuv' id='10.5'></a>bag can gyis ni rgya mtsho daṅ ||<br>
dad pas chu bo rnams las sgrol ||<br>
brtson ’grus kyis ni sdug bsṅal spoṅ ||<br>
śes rab kyis ni yaṅ dag ’gyur ||</p>
<p><a class='vuv' id='218'></a><a class='vvuv' id='10.6'></a>dge sloṅ dad pa’i grogs ldan źiṅ ||<br>
śes rab kyis ni gtams pa daṅ ||<br>
mya ṅan ’das la mṅon dga’ bas ||<br>
’chiṅ ba thams cad gcod par ’gyur ||</p>
<p><a class='vuv' id='219'></a><a class='vvuv' id='10.7'></a>gaṅ gis dad daṅ tshul khrims daṅ ||<br>
śes rab nid ni legs bsgoms śiṅ ||<br>
mkhas pa skyon rnams spoṅ ba de’i ||<br>
legs pa’i daṅ tshul can źes brjod ||</p>
<p><a class='vuv' id='220'></a><a class='vvuv' id='10.8'></a>daṅ daṅ tshul khrims phun sum tshogs ||<br>
gtoṅ ldan ’juṅs pa rnam spaṅs pa ||<br>
de ni gaṅ daṅ gaṅ soṅ ba ||<br>
de daṅ der ni mchod par ’gyur ||</p>
<p><a class='vuv' id='221'></a><a class='vvuv' id='10.9'></a>mkhas gaṅ ’tsho ba’i ’jig rten na ||<br>
daṅ daṅ śes rab sten byed pa ||<br>
de dag de yi nor mchog ste ||<br>
de yi nor gźan phal par zad ||</p>
<p><a class='vuv' id='222'></a><a class='vvuv' id='10.10'></a>’phags pa lta bar ’dod pa daṅ ||<br>
dam chos ñan par dga’ ba daṅ ||<br>
ser sna’i dri ma rnam spaṅs pa ||<br>
de ni dad pa can zes bya ||</p>
<p><a class='kilde' id='kilde841923'></a><a class='d-vp' id='218b3-7'></a><a class='vuv' id='223'></a><a class='vvuv' id='10.11'></a> dad pa’i lam rgyags bskur bar ||<br>
bsod nams chom pos dprog mi nus ||<br>
chom krun ’phrog par byed pa bzlog ||<br>
dge sbyoṅ rnams kyis blaṅs nas dga’ ||<br>
mkhas pa dge sbyoṅ ’oṅs pa la ||<br>
mṅon par dga’ bar byed ’gyur źiṅ ||</p>
<p><a class='vuv' id='224'></a><a class='vvuv' id='10.12'></a>skyes po rnams ni ci rigs par ||<br>
dad pa ji bźin sbyin byed cig ||<br>
gźan gyi zas daṅ skom de la ||<br>
gaṅ źig-yid ni mi bde ba ||<br>
des ni ñin daṅ mtshan rnams su ||<br>
tiṅ ’dzin thob par mi ’gyur ro ||</p>
<p><a class='vuv' id='225'></a><a class='vvuv' id='10.13'></a>gaṅ gis ta la’i mgo bcad ltar ||<br>
de ’dra kun du gcod byed pa ||<br>
des ni ñin daṅ mtshan rnams su ||<br>
tiṅ ṅe ’dzin dag thob par ’gyur ||</p>
<p><a class='vuv' id='226'></a><a class='vvuv' id='10.14'></a>khron pa skam po ji lta bar ||<br>
dad pa med pa bsten mi bya ||<br>
ji ste de la yoṅs bskos kyaṅ ||<br>
’dam chu dri ṅa ’byuṅ bar ’gyur ||</p>
<p><a class='vuv' id='227'></a><a class='vvuv' id='10.15'></a>chu maṅ rnam par dad pa daṅ ||<br>
bsil bar gyur ciṅ rñog med pa’i ||<br>
mtsho la chu ’doṅ ji lta bar ||<br>
śes rab can gyis dad ldan bsten ||</p>
<p><a class='vuv' id='228'></a><a class='vvuv' id='10.16'></a>chags sam ma chags kyaṅ ruṅ ste ||<br>
de yis thub sku mi ṅes pas ||<br>
ma dad pa dag spaṅ bar bya ||<br>
dad pa rnams ni ñe bar bsten ||</p>
</blockquote>
<p class='endsection'>dad pa’i tshoms te bcu pa’o ||</p>
<p>|| sdom la |</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
