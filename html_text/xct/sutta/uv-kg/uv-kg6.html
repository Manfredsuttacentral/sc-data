<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg6' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>6. Morality</span></h1>
</header>
<blockquote class='gatha'>
<p><a class='kilde' id='kilde841838'></a><a class='d-vp' id='215a6'></a></p>
<p><a class='kilde' id='kilde841839'></a><a class='d-vp' id='215a6-b5'></a><a class='vuv' id='147'></a><a class='vvuv' id='6.1'></a> || bsṅags par ’gyur daṅ nor ’thob daṅ ||<br>
pha rol bde ’gror dga’ ’gyur ba’i ||<br>
bde pa gsum po don gñer ba’i ||<br>
mkhas pas tshul khrims bsruṅ bar bya ||</p>
<p><a class='vuv' id='148'></a><a class='vvuv' id='6.2'></a>’phags daṅ mthoṅ ba phun tshogs daṅ ||<br>
’jig rten źi ba rten ’gyur ba’i ||<br>
gnas gźan ’di dag mthoṅ ba yis ||<br>
mkhas pas tshul khrims bsruṅ bar bya ||</p>
<p><a class='vuv' id='149'></a><a class='vvuv' id='6.3'></a>lus la yoṅs su gduṅ med par ||<br>
tshul khrims kyis ni bde ba ’thob ||<br>
mtshan mo bde bar ñal ba daṅ ||<br>
sad pa na yaṅ dga’ bar ’gyur ||</p>
<p><a class='vuv' id='150'></a><a class='vvuv' id='6.5'></a>sbyin pa tshul khrims ldan pa dag ||<br>
mkhas pas byas pa’i bsod nams kyis ||<br>
’di ṅaṅ pha rol dag tu yaṅ ||<br>
rtag tu bde ba ’thob par ’gyur ||</p>
<p><a class='vuv' id='151'></a><a class='vvuv' id='6.4'></a>rgan pa’i bral tshul khrims dge ||<br>
dad la rab tu gnas na legs ||<br>
mi yi rin chen śes rab ste ||<br>
bsod nams chom pos dbrog par dka’ ||</p>
<p><a class='vuv' id='152'></a><a class='vvuv' id='6.6'></a>dge sloṅ tshul khrims la gnas śiṅ ||<br>
dbaṅ po rnams kyaṅ bsdams pa daṅ ||<br>
zas kyi tshod ni rig pa daṅ ||<br>
mi ñal ba la ’bad pa ste ||</p>
<p><a class='vuv' id='153'></a><a class='vvuv' id='6.7'></a>de ltar gnas par brtson pa daṅ ||<br>
ñin mtshan sñom las mi byed pa ||<br>
mya ṅan ’das daṅ ne ba’i phyir ||<br>
yoṅs su ñams ’gyur mi srid do ||</p>
<p><a class='vuv' id='154'></a><a class='vvuv' id='6.8'></a>mi ni tshul khrims la gnas nas ||<br>
sems daṅ śes rab sgom pa la ||<br>
brtson źiṅ ṅes gnas dge sloṅ gis ||<br>
sdug bsṅal zad pa thob par ’gyur ||</p>
<p><a class='vuv' id='155'></a><a class='vvuv' id='6.9'></a>de phyir rtag tu tshul khrims daṅ ||<br>
tiṅ ’dzin rjes su sruṅ ba daṅ ||<br>
lhag mthoṅ la ni bslab pa daṅ ||<br>
śes bźin so sor dran par bya ||</p>
<p><a class='vuv' id='156'></a><a class='vvuv' id='6.10'></a>des ni kun sbyor zad byas nas ||<br>
yid bral lhag ma med ’gyur te ||<br>
lus źig śes rab ldan pa yis ||<br>
bgraṅ du med pa’i mya ṅan ’das ||</p>
<p><a class='kilde' id='kilde841849'></a><a class='d-vp' id='215b5-216a4'></a><a class='vuv' id='157'></a><a class='vvuv' id='6.11'></a> gaṅ źig tshul khrims tiṅ ’dzin daṅ ||<br>
śes rab ’di gsum legs bsgoms te ||<br>
śin tu dri med mthar phyin ciṅ ||<br>
gduṅ med yaṅ srid zad gyur daṅ ||</p>
<p><a class='vuv' id='158'></a><a class='vvuv' id='6.12'></a>chags pa’i ’chiṅ las rnam grol źiṅ ||<br>
lus spaṅs śes rab ldan pa daṅ ||<br>
bdud kyi yul las ’das pa daṅ ||<br>
ñi ma bźin du lam me ’bar ||</p>
<p><a class='vuv' id='159'></a><a class='vvuv' id='6.13'></a>dge sloṅ phyi daṅ naṅ ñid la ||<br>
bag med rlom par byed pa yi ||<br>
tshul khrims tiṅ ’dzin śes rab rnams ||<br>
yoṅs su rdzogs par mi ’gyur ro ||</p>
<p><a class='vuv' id='160'></a><a class='vvuv' id='6.14'></a>sprin gyis khebs las char ’bab ciṅ ||<br>
nam thaṅ ba las char mi ’bab ||<br>
de bas khebs pa sol cig daṅ ||<br>
’di ltar char pa ’bab mi ’gyur ||</p>
<p><a class='vuv' id='161'></a><a class='vvuv' id='6.15'></a>de ltar rtag tu mthoṅ ba daṅ ||<br>
dge sloṅ tshul khrims sdom pa yi ||<br>
mya ṅan ’das par ’gro ba’i lam ||<br>
myur ba kho nar rnam par ’dag ||</p>
<p><a class='vuv' id='162'></a><a class='vvuv' id='6.16'></a>me tog dri ni rdzi phyogs min mi ’gro ||<br>
rtsa ba rgya spos tsan dan rnams kyaṅ min ||<br>
dam pa’i dri ni rdzi phyogs mi ’gro ste ||<br>
phyogs rnams kun du mi mchog dri yis khyab ||</p>
<p><a class='vuv' id='163'></a><a class='vvuv' id='6.17'></a>rgya spos daṅ ni tsan dan daṅ ||<br>
ud pa la daṅ ma li ka ||<br>
spos kyi rigs ni ’di dag pas ||<br>
tshul khrims dri bzuṅ phul du phyin ||</p>
<p><a class='vuv' id='164'></a><a class='vvuv' id='6.18'></a>rgya spos tsan dan gaṅ yin pa’i ||<br>
dri bsuṅ ’di ni chuṅ ṅu ma ||<br>
tshul khrims ldan pa’i dri bsuṅ gaṅ ||<br>
des ni ’di daṅ mtho ris khyab ||</p>
<p><a class='vuv' id='165'></a><a class='vvuv' id='6.19'></a>de ltar bag yod gnas bya źiṅ ||<br>
tshul khrims rnam par dag par bya ||<br>
yaṅ dag śes pas rnam grol na ||<br>
bdud kyi lam ni rñed mi ’gyur ||</p>
<p><a class='vuv' id='166'></a><a class='vvuv' id='6.20'></a>’di ni bde bar ’gro lam ste ||<br>
rnam par dag byed lam ’di la ||<br>
rab tu źugs te bsgoms nas kyaṅ ||<br>
bdud kyi ’chiṅ ba spaṅ bar gyis ||</p>
</blockquote>
<p class='endsection'>tshul khrims kyi tshoms te drug pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
