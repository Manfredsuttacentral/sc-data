<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg29' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>29. Day and Night</span></h1>
</header>
<blockquote class='gatha'>
<p><a class='kilde' id='kilde842429'></a><a class='d-vp' id='238a1'></a></p>
<p><a class='kilde' id='kilde842430'></a><a class='d-vp' id='238a1-7'></a><a class='vuv' id='659'></a><a class='vvuv' id='29.1'></a> || ji srid ñi ma ma śar ba ||<br>
de srid srin bu me khyer snaṅ ||<br>
ñi ma śar bar gyur pa na ||<br>
snaṅ ba med ciṅ sṅon por ’gyur ||</p>
<p><a class='vuv' id='660'></a><a class='vvuv' id='29.2'></a>ji srid de bźin gśegs ma śar ||<br>
de srid rtog ge pa rnams snaṅ ||<br>
’jig rten rdzogs saṅs rgyas śar ba ||<br>
rtog can ñan thos bcas mi snaṅ ||</p>
<p><a class='vuv' id='661'></a><a class='vvuv' id='29.3'></a>gces min gces par blos ’dzin ciṅ ||<br>
gces la gces pa min rtog pa ||<br>
log par kun rtog spyod yul can ||<br>
des ni gces pa thob mi ’gyur ||</p>
<p><a class='vuv' id='662'></a><a class='vvuv' id='29.4'></a>gces pa min la gces min daṅ ||<br>
gces la gces par ’du śes pa ||<br>
legs par kun rtog spyod yul can ||<br>
des ni gces pa ’thob par ’gyur ||</p>
<p><a class='vuv' id='663'></a><a class='vvuv' id='29.5'></a>’di na lta daṅ ñan la mṅon źen pa’i ||<br>
chiṅs ma gsar daṅ gsar du ’phel ba dag ||<br>
’khor bar rgyug ciṅ ’gro daṅ sdod ’gyur te||<br>
me naṅ lhuṅ ba’i phye ma leb daṅ ’dra ||</p>
<p><a class='vuv' id='664'></a><a class='vvuv' id='29.6'></a>’di la myoṅ ’gyur gźan la myoṅ ’gyur ba’am ||<br>
’di na the tshom tha dad ji sñed pa ||<br>
de dag tshaṅs par spyad spyod ’bad pa dag ||<br>
sems par byed pas rab tu rnam par spoṅ ||</p>
<p><a class='vuv' id='665'></a><a class='vvuv' id='29.7'></a>gaṅ źig sñigs ma yod bźin du ||<br>
ṅur smrig gos ni gyon byed pa ||<br>
dul daṅ des pa med pa de ||<br>
ṅur smrig gyon pa’i ’os ma yin ||</p>
<p><a class='vuv' id='666'></a><a class='vvuv' id='29.8'></a>gaṅ źig sñigs ma rnams spaṅs nas ||<br>
tshul khrims legs par mñam bźag pa ||<br>
dul daṅ ṅes par ldan pa de ||<br>
ṅur smrig gyon pa’i ’os yin no ||</p>
<p><a class='vuv' id='667'></a><a class='vvuv' id='29.10'></a>g-yo sgyu ’juṅs daṅ ldan pa’i mi ||<br>
kha dog daṅ ni gzugs ldan pa’am ||<br>
yaṅ na smra bar byed tsam gyis ||<br>
pho mchog yin par mi chud do ||</p>
<p><a class='vuv' id='668'></a><a class='vvuv' id='29.9'></a>gaṅ źig chos gsum de dag rnams ||<br>
ta la’i mgo bo bźin bcad nas ||<br>
blo ldan skyon ni bsal ba de ||<br>
pho mchog yin par brjod par bya ||</p>
<p><a class='kilde' id='kilde842440'></a><a class='d-vp' id='238a7-b6'></a><a class='vuv' id='669'></a><a class='vvuv' id='29.11'></a> ’jig rten ’di na legs par ma bsdams pa ||<br>
phal cher legs bsdams rtags kyis rgyu byed pas ||<br>
legs par ma brtags bar du mi dag gi ||<br>
mdog gzugs lan ’ga’ mthoṅ bas yid ma rton ||</p>
<p><a class='vuv' id='670'></a><a class='vvuv' id='29.12'></a>ra gan kha bsgyur lta bur mi ’tsham źiṅ ||<br>
lcags phyed gser gyis g-yogs pa ji lta bur ||<br>
khoṅ pa rab gdug phyi rol ’phags tshul gyis ||<br>
’jig rten ’di na ’khor daṅ bcas par gyur ||</p>
<p><a class='vuv' id='671'></a><a class='vvuv' id='29.13'></a>gaṅ źig rde ’geṅs gñid ni log pa daṅ ||<br>
ñin daṅ mtshan du ’gre ldog ñal byed pa ||<br>
rdzab naṅ phag chen lus rgyas ji lta bar ||<br>
yaṅ daṅ yaṅ du smad pa’i mṅal du ’jug ||</p>
<p><a class='vuv' id='672'></a><a class='vvuv' id='29.14'></a>mi ni rtag tu dran pa ldan pa daṅ ||<br>
rtag tu kha zas kyi ni tshod śes pa ||<br>
de yi sdug bsṅal chuṅ bar ’gyur ba daṅ ||<br>
dal bus ’ju bas tshe yaṅ riṅ bar byed ||</p>
<p><a class='vuv' id='673'></a><a class='vvuv' id='29.15'></a>gaṅ źig dbaṅ po ma bsdams śiṅ ||<br>
zas kyi tshod ni mi śes la ||<br>
dran pa ñams daṅ le lo can ||<br>
gtsaṅ bar lta źiṅ gnas byed pa ||<br>
de ni ’dod chags rnams kyis bcom ||<br>
rluṅ gis mi brtan ljon śiṅ bźin ||</p>
<p><a class='vuv' id='674'></a><a class='vvuv' id='29.16'></a>gaṅ źig dbaṅ po legs bsdams śiṅ ||<br>
zas kyi tshod ni śes pa daṅ ||<br>
so sor dran źiṅ brtson ’grus ldan ||<br>
mi gtsaṅ lta bas gnas byed pa ||<br>
de ni ’dod chags kyis mi choms ||<br>
rluṅ gis ri bo mi g-yos bźin ||</p>
<p><a class='vuv' id='675'></a><a class='vvuv' id='29.17'></a>dgon pa dga’ bar bya ’os pa ||<br>
de la skye bo mi dga’ yaṅ ||<br>
de la ’dod chags bral ba dga’ ||<br>
’dod pa tshol bar byed rnams min ||</p>
<p><a class='vuv' id='676'></a><a class='vvuv' id='29.18'></a>dgon pa’am yaṅ na groṅ dag gam ||<br>
gśaṅ ṅam thaṅ bu dag kyaṅ ruṅ ||<br>
gaṅ na ’phags pa bźugs pa yi ||<br>
sa de yid du ’oṅ ba yin ||</p>
<p><a class='vuv' id='677'></a><a class='vvuv' id='29.19'></a>dam pa riṅ nas snaṅ gyur te ||<br>
gaṅs can gyi ni ri bo bźin ||<br>
ṅan pa ñe yaṅ mi snaṅ ste ||<br>
mun khrod mda’ ni ’phaṅs pa bźin ||</p>
<p><a class='vuv' id='678'></a><a class='vvuv' id='29.20'></a>mkhas pa don sems byed pa yi ||<br>
dam pa ñid daṅ ’grogs na ni ||<br>
don chen ’gyur źiṅ zab mo yi ||<br>
śes rab so sor rtogs par ’gyur ||</p>
<p><a class='kilde' id='kilde842460'></a><a class='d-vp' id='238b6-239a7'></a><a class='vuv' id='679'></a><a class='vvuv' id='29.21'></a> gźu yis mda’ ’phaṅs bsnun pa yi ||<br>
g-yul ṅo’i glaṅ chen ji bźin du ||<br>
tshul ’chal skye bo maṅ po yis ||<br>
mi sñan smras pa bzod par bya ||</p>
<p><a class='vuv' id='680'></a><a class='vvuv' id='29.22'></a>phal cher ’jigs pa’i ’khor ba ste ||<br>
ṅas ni de la ’jigs mthoṅ ste ||<br>
de bas srid la mṅon mi dga’ ||<br>
srid pa’i ’byor thob dga’ ba med ||</p>
<p><a class='vuv' id='681'></a><a class='vvuv' id='29.23'></a>mi gaṅ khyim ’bigs byed pa daṅ ||<br>
dad pa med ciṅ byas mi gzo ||<br>
go skabs bcom daṅ skyugs pa za ||<br>
de ni skyes bu dam pa yin ||</p>
<p><a class='vuv' id='682'></a><a class='vvuv' id='29.24'></a>pha ma dag ni bsad byas śiṅ ||<br>
rgyal po gtsaṅ sbra can gñis daṅ ||<br>
yul ’khor ’khor daṅ bcas bcom na ||<br>
mi ni dag par ’gyur źes bya ||</p>
<p><a class='vuv' id='683'></a><a class='vvuv' id='29.26'></a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa nid kyi spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='684'></a><a class='vvuv' id='29.25'></a>gaṅ dag kun tu sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='685'></a><a class='vvuv' id='29.28'></a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='686'></a><a class='vvuv' id='29.27'></a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='687'></a><a class='vvuv' id='29.26'></a>gaṅ dag kun tu sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='688'></a><a class='vvuv' id='29.25'></a>gaṅ dag kun du sogs med ciṅ ||<br>
gaṅ dag kha zas yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='689'></a><a class='vvuv' id='29.30'></a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
dben pa ñid kyi spyod yul ca ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='690'></a><a class='vvuv' id='29.29'></a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ matsha ma med pa daṅ ||<br>
dben pa ñid kyi spyod yul can ||<br>
de dag rjes ni rtogs dga’ ste ||<br>
nam mkha’ la ni bya rjes bźin ||</p>
<p><a class='kilde' id='kilde842470'></a><a class='d-vp' id='239b1-240'></a><a class='vuv' id='691'></a><a class='vvuv' id='29.32'></a> gaṅ dag pa mthar rten med ciṅ ||<br>
gaṅ gis zag zad yoṅs śes pa ||<br>
spoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='692'></a><a class='vvuv' id='29.31'></a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='693'></a><a class='vvuv' id='29.32'></a>gaṅ dag tha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag ’gro ba rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='694'></a><a class='vvuv' id='29.31'></a>gaṅ dag pha mthar rten med ciṅ ||<br>
gaṅ gis zag zad yoṅs śes pa ||<br>
stoṅ daṅ mtshan ma med pa daṅ ||<br>
rtag tu bsam gtan spyod yul can ||<br>
de dag rjes ni rtogs dka’ ste ||<br>
nam mkha’ la ni bya rjes bźin ||</p>
<p><a class='vuv' id='695'></a><a class='vvuv' id='29.33'></a>skye dgu phal pa ’di dgi ||<br>
pha mtha’ ñid du rgyug byed pas ||<br>
gaṅ dag pha rol ’gro byed pa’i ||<br>
mi yi skye bo de dag ñuṅ ||</p>
<p><a class='vuv' id='696'></a><a class='vvuv' id='29.34'></a>gaṅ dag legs par gsuṅs pa yi ||<br>
chos la chos kyi rjes lta bas ||<br>
skye bo de dag skye śi yi ||<br>
mtsho chen rgal dka’i pha rol ’gro ||</p>
<p><a class='vuv' id='697'></a><a class='vvuv' id='29.35'></a>skyob pa rab tu rnam grol źiṅ ||<br>
dus ’das mya ṅan bral ba daṅ ||<br>
mdud pa thams cad spaṅs pa la ||<br>
yoṅs su gduṅ ba yod mi ’gyur ||</p>
<p><a class='vuv' id='698'></a><a class='vvuv' id='29.36'></a>’jigs daṅ bcas pa’i lam rgal ciṅ ||<br>
g-yaṅ sa yoṅs su spoṅs pa daṅ ||<br>
sbyor daṅ mdud pa las grol bas ||<br>
’dod chags kyi ni dug kun bcom ||</p>
<p><a class='vuv' id='699'></a><a class='vvuv' id='29.37'></a>’dod pa lta bu’i ’dam rdza ba med ||<br>
źe sdaṅ lta bu’i gnod med do ||<br>
gi mug lta bu’i rgya med de ||<br>
sred pa lta bu’i chu kluṅ med ||</p>
<p><a class='vuv' id='700'></a><a class='vvuv' id='29.38'></a>nam mkha’ la ni rjes lta bur ||<br>
phyi rol pa la dge sbyoṅ med ||<br>
byis pa spros la mṅon par dga’ ||<br>
de bźin gśegs la spros mi mṅa’ ||</p>
<p><a class='vuv' id='701'></a><a class='vvuv' id='29.39'></a>sbyor bas byis pa khrid pa’i phyir ||<br>
mkhas pa sbyor ba ’joms par byed ||<br>
mkhas pa lha daṅ mi dag gi ||<br>
sbyor ba gaṅ yin ’joms byed pa ||<br>
sbyor ba ku daṅ bral ba’i phyir ||<br>
sdug bsṅal kun las grol bar ’gyur ||</p>
<p><a class='vuv' id='702'></a><a class='vvuv' id='29.40'></a>sbyor ba las ni srid pa ’byuṅ ||<br>
sbyor ba med pas srid pa zad ||<br>
srid pa daṅ ni srid med pa’i ||<br>
lam ’di gñis ni śes gyis la ||<br>
sbyor lam rab tu ’da’ bya’i phyir ||<br>
mkhas pas de la bslab par gyis ||</p>
<p><a class='kilde' id='kilde842480'></a><a class='d-vp' id='240a1-7'></a><a class='vuv' id='703'></a><a class='vvuv' id='29.41cd42cd'></a> ñes par spyad pa byas pas gduṅ ’gyur źiṅ ||<br>
ṅan ’gror soṅ ba’i ’og tu ’aṅ gduṅ bar ’gyur ||<br>
legs par spyad pa byas pas dga’ ’gyur źiṅ ||<br>
bde ’gror soṅ ba’i ’og tu’aṅ dga’ bar ’gyur ||</p>
<p><a class='vuv' id='704'></a><a class='vvuv' id='29.41ab42ab'></a>phyi nas gduṅ ’gyur de byed pas ||<br>
gñis na ñes spyad ma byas bla ||<br>
gduṅ bar mi ’gyur de bya ste ||<br>
legs par spyad pa byas na ruṅ ||</p>
<p><a class='vuv' id='705'></a><a class='vvuv' id='29.43'></a>mkhas daṅ byis pa ’dres pa las ||<br>
ma smras śes par mi ’gyur bas ||<br>
źi ba’i go ’phaṅ smros śig daṅ ||<br>
smras pa yis ni śes par ’gyur ||</p>
<p><a class='vuv' id='706'></a><a class='vvuv' id='29.44'></a>legs bśad draṅ sroṅ rgyal mtshan te ||<br>
draṅ sroṅ rgyal mtshan chos yin pas ||<br>
chos ni bśad pas gsal bya źiṅ ||<br>
draṅ sroṅ rgyal mtshan bsgreṅ bar gyis ||</p>
<p><a class='vuv' id='707'></a><a class='vvuv' id='29.45'></a>ma smras na yaṅ smod byed ciṅ ||<br>
maṅ du smras na smod par byed ||<br>
dal bus smras kyaṅ smod byed de ||<br>
’jig rten na ni mi smad med ||</p>
<p><a class='vuv' id='708'></a><a class='vvuv' id='29.46'></a>gcig tu smad par bya ba daṅ ||<br>
gcig tu bstod par bya ba’i mi ||<br>
da ltar yod pa ma yin te ||<br>
byuṅ bar ma gyur ’byuṅ mi ’gyur ||</p>
<p><a class='vuv' id='709'></a><a class='vvuv' id='29.51'></a>gaṅ dag la ni gnas pa’i spros med ciṅ ||<br>
gaṅ dag kun sbyor gduṅ las rab log pa ||<br>
thub pa sred bral de dag rgyu mdzad kyaṅ ||<br>
lhar bcas ’jig rten rnams kyis mi śes so ||</p>
<p><a class='vuv' id='710'></a><a class='vvuv' id='29.48ab47ab48cd'></a>gaṅ gis dad daṅ tshul khrims daṅ ||<br>
blo la phan nim byuṅ bar ||<br>
ji lta ji ltar rtogs gyur pa’i ||<br>
śes pa can dag stod byed de ||<br>
de dag sus kyaṅ smad ’os min ||<br>
’dzam bu’i gliṅ gi gser rgyan bźin ||</p>
<p><a class='vuv' id='711'></a><a class='vvuv' id='29.49'></a>ji ltar ri daṅ brag dag ni ||<br>
rluṅ gis g-yos par mi ’gyur ltar ||<br>
de bźin bstod daṅ smad pa yis ||<br>
mkhas pa rab tu g-yo ba med ||</p>
<p><a class='vuv' id='712'></a><a class='vvuv' id='29.54'></a>sa la gaṅ gi rtswa med pa ||<br>
lo med lcug phran ga la yod ||<br>
’chiṅ ba las grol brtan pa de’i ||<br>
ji ga sus kyaṅ smad ’os min ||</p>
<p><a class='kilde' id='kilde842490'></a><a class='d-vp' id='240a7-b4'></a></p>
<p><a class='vuv' id='713'></a><a class='vvuv' id='29.52'></a>gaṅ źig rgyal las mi ñams śiṅ ||<br>
’jig ten ma rgyal chuṅ zad med ||<br>
saṅs rgyas spyod yul mtha’ yas de ||<br>
’gro med gom pa gaṅ gis bkri ||</p>
<p><a class='vuv' id='714'></a><a class='vvuv' id='29.52'></a>gaṅ źig rgyal las mi ñams śiṅ ||<br>
’jig rten ma rgyal chuṅ zad med ||<br>
saṅs rgyas mthu rtsal mtha’ yas med ||<br>
’gro med gom pa gaṅ gis bkri ||</p>
<p><a class='vuv' id='715'></a><a class='vvuv' id='29.53'></a>gaṅ la ’khrid byed srid pa ni ||<br>
yul sred ’dra ba ’ga’ med pa ||<br>
saṅs rgyas spyod yul mtha’ yas de ||<br>
’gro med gom pa gaṅ gis bkri ||</p>
<p><a class='vuv' id='716'></a><a class='vvuv' id='29.55'></a>gaṅ la ’khrid byed srid pa ni ||<br>
yul sred ’dra ba ’ga’ med pa ||<br>
saṅs rgyas mthu rtsal mtha’ yas de ||<br>
’gro med gom pa gaṅ gis bkri ||</p>
<p><a class='vuv' id='717'></a><a class='vvuv' id='29.56'></a>gaṅ źig rnam par rtog pa rnam bsal ciṅ ||<br>
naṅ gi kun la rnam par rtog med pa ||<br>
kun du sbyor daṅ gzugs daṅ ’du śes ’das ||<br>
rnal ’byor bźi daṅ bral la skye ba med ||</p>
<p><a class='vuv' id='718'></a><a class='vvuv' id='29.57'></a>sṅon bral phyi ma daṅ bral źiṅ ||<br>
dbus bral srid pa’i pha rol phyin ||<br>
rnam pa kun las sems grol ba ||<br>
skye rga phyi ma ’dren mi ’gyur ||</p>
</blockquote>
<p class='endsection'>phrugs kyi tshoms te ñi śu dgu pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
