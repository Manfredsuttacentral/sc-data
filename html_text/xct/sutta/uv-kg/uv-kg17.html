<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg17' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>17. Water</span></h1>
</header>
<blockquote class='gatha'>
<p><a class='kilde' id='kilde842069'></a><a class='d-vp' id='224a3'></a></p>
<p><a class='kilde' id='kilde842070'></a><a class='d-vp' id='224a3-b2'></a><a class='vuv' id='349'></a><a class='vvuv' id='17.1'></a> || de dag khyim la mi dga’ bar ||<br>
dran daṅ ldan pa ’bad pa yis ||<br>
ṅaṅ pas mtsho ṅan spoṅ ba ltar ||<br>
de dag khyim spaṅs chu bo rgal ||</p>
<p><a class='vuv' id='350'></a><a class='vvuv' id='17.2'></a>brtan pa ’jig rten ges byuṅ nas ||<br>
bdud kyi sde rnams rab bcom ste ||<br>
ñi ma’i lam nas ṅaṅ pa ltar ||<br>
rdzu ’phrul gyis ni mkha’ la ’gro ||</p>
<p><a class='vuv' id='351'></a><a class='vvuv' id='17.3'></a>tshaṅs par spyod pa ma spyad ciṅ ||<br>
gźon nur nor ni ma rñed pa ||<br>
mtsho ṅan ña ñuṅ ṅogs dag na ||<br>
chu skyar rgan sems bźin du ’gyur ||</p>
<p><a class='vuv' id='352'></a><a class='vvuv' id='17.4'></a>tshaṅs par spyod pa ma spyad ciṅ ||<br>
gźon nur nor ni ma rñed pa ||<br>
sṅan chad byas pa rjes dran źiṅ ||<br>
lus bskums nas ni ñal bar ’gyur ||</p>
<p><a class='vuv' id='353'></a><a class='vvuv' id='17.5'></a>sdig pa chuṅ byas bdag ñid kyi ||<br>
phyi bźin mi ’oṅ ma sems śig ||<br>
chu yi thigs pa lhuṅ ba yis ||<br>
bum chen gaṅ ba ji bźin du ||<br>
chuṅ zad chuṅ zad bsags pa yi ||<br>
sdig pas byis pa gaṅ bar ’gyur ||</p>
<p><a class='vuv' id='354'></a><a class='vvuv' id='17.6'></a>dge ba chuṅ byas bdag ñid kyi ||<br>
phyi bźin mi ’od ma sems śig ||<br>
chu yi thigs pa lhuṅ ba yis ||<br>
bum chen gaṅ ba ji bźin du ||<br>
chuṅ zad chuṅ zad bsags pa yi ||<br>
dge bas brtan pa gaṅ bar ’gyur ||</p>
<p><a class='vuv' id='355'></a><a class='vvuv' id='17.7'></a>gaṅ źig rags brtsigs mtsho ṅan sṅaṅs ||<br>
rgya mtsho’i chu bo rgas ’dod pa ||<br>
skye bos gziṅs ni bcas nas kyaṅ ||<br>
skye bo mkhas pa rgal bar byed ||</p>
<p><a class='vuv' id='356'></a><a class='vvuv' id='17.8'></a>rgal nas saṅs rgyas bcom ldan ’das ||<br>
bram ze sgam sar gnas par mdzad ||<br>
de la dge sloṅ khrus byed ciṅ ||<br>
ñan thos rnams kyis gziṅs kyaṅ bcas ||</p>
<p><a class='vuv' id='357'></a><a class='vvuv' id='17.11'></a>ji ltar mtsho chen zab mo dag ||<br>
rab tu mnam daṅ rñog med ltar ||<br>
de bźin mkhas pa raṅ daṅ bas ||<br>
’di ni chos ni ñan par byed ||</p>
<p><a class='vuv' id='358'></a><a class='vvuv' id='17.9'></a>’di ltar kun na chu yod pas ||<br>
su źig tshol źiṅ rgyu byed de ||<br>
khron pa’i chu lta ci źig dgos ||<br>
sred pa rtsa nas gcad par gyis ||</p>
<p><a class='vuv' id='359'></a><a class='vvuv' id='17.10'></a>btso blag mkhan dag chus ’khru źiṅ ||<br>
mda’ mkhan mes ni sroṅ ba daṅ ||<br>
śiṅ mkhan śiṅ la ’jog sbyor ltar ||<br>
mkhas pas bdag ñid gdul bar bya ||</p>
<p><a class='kilde' id='kilde842080'></a><a class='d-vp' id='224b2-3'></a></p>
<p><a class='vuv' id='360'></a><a class='vvuv' id='17.12'></a>nam mkha’ lta bur chags med ciṅ ||<br>
sgo them lta bur g-yo ba med ||<br>
rñog pa can gyi mtsho lta bur ||<br>
mkhas pa ’khor ba la mi dga’ ||</p>
</blockquote>
<p class='endsection'>chu’i tshoms te bcu bdun pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
