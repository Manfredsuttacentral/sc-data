<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg20' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>20. Anger</span></h1>
</header>
<blockquote class='gatha'>
<p><a class='kilde' id='kilde842136'></a><a class='d-vp' id='226b2'></a></p>
<p><a class='kilde' id='kilde842137'></a><a class='d-vp' id='226b2-227a1'></a><a class='vuv' id='409'></a><a class='vvuv' id='20.1'></a> || khro ba spaṅs śiṅ ṅa rgyal rnam spaṅs na ||<br>
kun sbyor kun las śin tu ’da’ ’gyur źiṅ ||<br>
miṅ daṅ gzugs la chags pa med de dag ||<br>
ci yaṅ med pas chags pa’i rjes mi ltuṅ ||</p>
<p><a class='vuv' id='410'></a><a class='vvuv' id='20.2'></a>skyes ma thag tu khro ba spoṅs ||<br>
skyes nas ’dod chags spaṅ bar gyis ||<br>
brtan pas ma rig rab tu spaṅ ||<br>
bden pa mthoṅ na bde bar ’gyur ||</p>
<p><a class='vuv' id='411'></a><a class='vvuv' id='20.3'></a>khro ba spaṅs na bde bar ñal ||<br>
khro ba spaṅs na gduṅ mi ’gyur ||<br>
dge sloṅ khro ba bde ’joms pa’i ||<br>
dug gi rtsa ba chom śig daṅ ||</p>
<p><a class='vuv' id='412'></a><a class='vvuv' id='20.4'></a>’phags pa rnams kyis bsṅags ’gyur źiṅ ||<br>
de bcom pa yis mya ṅan med ||<br>
gaṅ khros bdag gis legs byas kyi ||<br>
ma legs min źes rab smra ba ||<br>
de ni khro ba źi ’og tu ||<br>
me yis bsregs bźin gduṅ bar ’gyur ||</p>
<p><a class='vuv' id='413'></a><a class='vvuv' id='20.5'></a>ṅo tsha med khrel med pa ||<br>
khro ba can la brtul źugs med ||<br>
khro bas mṅon par zil gnon pa ||<br>
de la su yaṅ rten mi byed ||</p>
<p><a class='vuv' id='414'></a><a class='vvuv' id='20.6'></a>gaṅ źig byis pa’i mthu stobs can ||<br>
de yi stobs ni stobs med yin ||<br>
byis pa chos daṅ bral ba la ||<br>
bsgrub par bya ba yod re sga na ||</p>
<p><a class='vuv' id='415'></a><a class='vvuv' id='20.7'></a>gaṅ źig stobs daṅ ldan gyur yaṅ ||<br>
stobs chuṅ rnams kyi bzod byed pa ||<br>
de ni bzod pa’i mchog ces gsuṅs ||<br>
ñam chuṅ ba lta rtag tu sgur ||</p>
<p><a class='vuv' id='416'></a><a class='vvuv' id='20.8'></a>gaṅ źig gźan gyi dpon gyur kyaṅ ||<br>
stobs chuṅ rnams kyi bzod byed pa ||<br>
de ni bzod pa’i mchog ces gsuṅs ||<br>
ñam chuṅ ba lta rtag tu sgur ||</p>
<p><a class='vuv' id='417'></a><a class='vvuv' id='20.9'></a>gźan gyis lhag par brgyad bkag kyaṅ ||<br>
stobs ldan gaṅ źig bzod byed pa ||<br>
de ni bzod pa’i mchog ces gsuṅs ||<br>
ñams chuṅ ba lta rtag tu sgur ||</p>
<p><a class='vuv' id='418'></a><a class='vvuv' id='20.9'></a>gźan gyis lhag par smad byas kyaṅ ||<br>
stobs ldan gaṅ źig bzod byed pa ||<br>
de ni bzod pa’i mchog ces gsuṅs ||<br>
ñam chuṅ blta rtag tu sgur ||</p>
<p><a class='vuv' id='419'></a><a class='vvuv' id='20.10'></a>gaṅ źig pha rol khros rig nas ||<br>
bdag ñid ne bar źi byed pa ||<br>
de ni bdag daṅ gźan dag gi ||<br>
’jigs chen dag las skyob pa yin ||</p>
<p><a class='kilde' id='kilde842147'></a><a class='d-vp' id='227a2-6'></a><a class='vuv' id='420'></a><a class='vvuv' id='20.11'></a> gaṅ źig pha rol khros rig nas ||<br>
bdag ñid ñe bar źi byed pa ||<br>
de ni bdag daṅ gźan dag gi ||<br>
gñi ga’i don ni spyod pa yin ||</p>
<p><a class='vuv' id='421'></a><a class='vvuv' id='20.12'></a>bdag ñid dag ni gźan dag daṅ ||<br>
gñi ga’i don ni spyod del ||<br>
skye bo chos la mi mkhas rnams ||<br>
byis pa yin źes sems kyaṅ sla||</p>
<p><a class='vuv' id='422'></a><a class='vvuv' id='20.14'></a>gtso bo’i tshig ni ’jigs phyir bzod byed daṅ ||<br>
thab zla’i tshig ni ’thab gcugs rgyu bzod pas ||<br>
gaṅ źig dman pa’i tshig la bzod byed de ||<br>
bzod pa’i mchog ces dam pas rab tu gsuṅs ||</p>
<p><a class='vuv' id='423'></a><a class='vvuv' id='20.13'></a>byis pa khros nas tshig rtsub dag ||<br>
smras na rgyal bar ’gyur sñam sems ||<br>
gaṅ źig tshig dag bzod byed pa ||<br>
de ni rtag tu rgyal ba yin ||</p>
<p><a class='vuv' id='424'></a><a class='vvuv' id='20.16'></a>bden par smra bya khro mi bya ||<br>
sloṅ la chuṅ yaṅ sbyin par bya ||<br>
rnam pa ’di gsum gnas kyis ni ||<br>
lha yi gnas su ’gro bar ’gyur ||</p>
<p><a class='vuv' id='425'></a><a class='vvuv' id='20.15'></a>khro ba’i zil gyis non pa’i mis ||<br>
raṅ gi don kyaṅ mi rtogs pas ||<br>
’khor gyi naṅ du bag skyoṅ la ||<br>
khro ba med pa’i tshig smros śig ||</p>
<p><a class='vuv' id='426'></a><a class='vvuv' id='20.18'></a>gaṅ źig khros la slar khro ba ||<br>
de ni sdig pa ca ’gyur bas ||<br>
khros la slar ni ma khro daṅ ||<br>
thub par dka’ ba’i g-yul las rgyal ||</p>
<p><a class='vuv' id='427'></a><a class='vvuv' id='20.19'></a>khro ba med pas khro ba thub ||<br>
legs pas legs pa ma yin thub ||<br>
sbyin pa yis ni ’juṅs pa thub ||<br>
bden pas bden pa ma yin thub ||</p>
<p><a class='vuv' id='428'></a><a class='vvuv' id='20.20ba17cd'></a>dul źiṅ rigs pas ’tsho ba daṅ ||<br>
khro ba med pa ga la khro ||<br>
yaṅ dag śes pas rnam grol ba’i ||<br>
mkhas pa rnams la khro ba med ||</p>
<p><a class='kilde' id='kilde842157'></a><a class='d-vp' id='227a6-b1'></a><a class='vuv' id='429'></a><a class='vvuv' id='20.21'></a> khro ba med la ’tshe med pa ||<br>
’apagasa pa’i skye bos rtag bsten kyaṅ ||<br>
sde bo sdig can khro ba dag ||<br>
ri bo bźin du sgur bar byad ||</p>
<p><a class='vuv' id='430'></a><a class='vvuv' id='20.22'></a>gaṅ źig khro ba byuṅ ba daṅ ||<br>
śiṅ rta ’khyams las ’dzin byed de ||<br>
’dul byoṅ mkhan du ṅas gsuṅs kyi ||<br>
źags ’debs skye bo phal pa yin ||</p>
</blockquote>
<p class='endsection'>khro ba’i tshoms te ñi śu pa’o ||</p>
<p>|| sdom la |</p>
<p>dge sbyoṅ lam daṅ bkur sti daṅ ||<br>
’khu daṅ lṅa pa dran pa ste ||<br>
sil bu chu daṅ me tog daṅ ||<br>
rta daṅ khro ba bcu pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
