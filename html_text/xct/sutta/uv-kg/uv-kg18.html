<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg18' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>18. The Flower</span></h1>
</header>
<blockquote class='gatha'>
<p><a class='kilde' id='kilde842083'></a><a class='d-vp' id='224b3'></a></p>
<p><a class='kilde' id='kilde842084'></a><a class='d-vp' id='224b3-225a1'></a><a class='vuv' id='361'></a><a class='vvuv' id='18.1'></a> || lhar bcas gśin rje’i ’jig rten ’di ||<br>
sa steṅs las rgyal gaṅ źiṅ lags ||<br>
me tog lta bur rab ’dod pa’i||<br>
chos bźi legs par ston mkhas gaṅ ||</p>
<p><a class='vuv' id='362'></a><a class='vvuv' id='18.2'></a>lhar bcas gśin rje’i ’jig rten ’di ||<br>
sa steṅs las rgyal slob pa yi ||<br>
me tog lta bur rab ’dod pa’i ||<br>
chos bźi legs par ston mkhas de ||</p>
<p><a class='vuv' id='363'></a><a class='vvuv' id='18.3'></a>nags la las las ni ’jigs skyes phyir ||<br>
nags tshal gcad kyi śiṅ ma yin ||<br>
nags daṅ nags sbyor chod cig daṅ ||<br>
dge sbyoṅ mya ṅan ’da’ bar ’gyur ||</p>
<p><a class='vuv' id='364'></a><a class='vvuv' id='18.4'></a>gal te nags sbyor ma bcad na ||<br>
phra rab kyis kyaṅ mi rnams skye ||<br>
ma druṅ nu źo ’dod be’u ltar ||<br>
de yis yid ni rab tu ’chiṅ ||</p>
<p><a class='vuv' id='365'></a><a class='vvuv' id='18.5'></a>lag pas ston ka’i pad ma ltar ||<br>
bdag la dga’ ba bcad nas su ||<br>
rgyal gsuṅs mya ṅan ’das pa’i phyir ||<br>
źi ba’i lams ñid bskyed par gyis ||</p>
<p><a class='vuv' id='366'></a><a class='vvuv' id='18.6'></a>ji ltar me tog yid ’oṅ ba ||<br>
kha dog bzaṅ yaṅ dri med ltar ||<br>
de bźin legs par gsuṅs pa’i tshig ||<br>
’bras bu med par ma byed cig ||</p>
<p><a class='vuv' id='367'></a><a class='vvuv' id='18.7'></a>ji ltar me tog yid ’oṅ ba ||<br>
kha dog bzaṅ źiṅ dri źim ltr ||<br>
de bźin legs par gsuṅs pa’i tshig ||<br>
’bras bu yod pa ñid du gyis ||</p>
<p><a class='vuv' id='368'></a><a class='vvuv' id='18.8'></a>ji ltar buṅ ba me tog gi ||<br>
kha dog dri la mi gnod par ||<br>
khu ba bźibs nas ’phur ba ltar ||<br>
de bźin thub pa groṅ du rgyu ||</p>
<p><a class='vuv' id='369'></a><a class='vvuv' id='18.9'></a>gźan gyi skyon la mi brtag ciṅ ||<br>
gźan gyi byas daṅ ma byas min ||<br>
bdag ñid kyis ni rigs pa daṅ ||<br>
mi rigs pa la brtag par bya ||</p>
<p><a class='kilde' id='kilde842094'></a><a class='d-vp' id='225a1-225'></a></p>
<p><a class='vuv' id='370'></a><a class='vvuv' id='18.12'></a>ji ltar phyag dar phyuṅ po dag ||<br>
mi gtsaṅ chu ni med ’di las ||<br>
pad ma kha bye gtsaṅ ba daṅ ||<br>
dri źim yid ’oṅ rab skyes ltar ||</p>
<p><a class='vuv' id='371'></a><a class='vvuv' id='18.13'></a>de bźin so so skye bo dag ||<br>
ldoṅs gyur phyag dar phuṅ ’di las ||<br>
rdzogs saṅs rgyas kyi ñan thos dag ||<br>
śes rab kyis ni gsal ba ’byuṅ ||</p>
<p><a class='vuv' id='372'></a><a class='vvuv' id='18.10'></a>ji ltar me tog phuṅ po las ||<br>
me tog phreṅ rgyud maṅ byed ltar ||<br>
de bźin mir ni skyes pa yis ||<br>
dge ba phal chen rnams kyaṅ bya ||</p>
<p><a class='vuv' id='373'></a><a class='vvuv' id='18.11'></a>ji ltar dbyar ka ba ku la’i ||<br>
me tog rab tu rnam ’brul ltar ||<br>
de bźin dge sloṅ ’dod chags daṅ ||<br>
źe sdaṅ gti mug spaṅ bar gyis ||</p>
<p><a class='vuv' id='374'></a><a class='vvuv' id='18.14'></a>mi yi yid la rnam chags daṅ ||<br>
me tog bźin du rab bsags pa ||<br>
’chi bdag gis ni blaṅs nas ’gro ||<br>
ñal ’gro chu bos bdas pa bźin ||</p>
<p><a class='vuv' id='375'></a><a class='vvuv' id='18.15'></a>mi yi yid la rnam chags dag ||<br>
me tog bźin du rab bsags pa ||<br>
’dod pa rnams kyis mi ṅoms śiṅ ||<br>
’chi bdag gis ni dbaṅ du byed ||</p>
<p><a class='vuv' id='376'></a><a class='vvuv' id='18.16'></a>mi yi yid la rnam chags dag ||<br>
me tog bźi du rab bsags pa ||<br>
loṅs spyod skye bar mi ’gyur źiṅ ||<br>
’chi bdag gis ni bdaṅ du byed ||<br>
(mi yi yid la rnam chags dag ||<br>
me tog bźin du rab bsags pa ||<br>
bya ba mthar ni ma phyin par ||<br>
’chi bdag gis ni dbaṅ du byed ||)</p>
<p><a class='vuv' id='377'></a><a class='vvuv' id='18.17'></a>lus ’di buṅ ba ’dra bar rtogs byas śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='vuv' id='378'></a><a class='vvuv' id='18.19'></a>’jig rten ’di dag buṅ ba ’drar rtogs śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='vuv' id='379'></a><a class='vvuv' id='18.18'></a>lus ’di dbu ba ’dra bar rtogs byas śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='vuv' id='380'></a><a class='vvuv' id='18.20'></a>’jig rten ’di dag bu ba ’drar rtogs śiṅ ||<br>
de bźin chos rnams smig rgyu ’drar śes nas ||<br>
bdud kyi me tog mchog ni ’dir gcod pa ||<br>
’chi bdag rgyal pos bltar yaṅ med par ’gro ||</p>
<p><a class='kilde' id='kilde842104'></a><a class='d-vp' id='225b1-6'></a><a class='vuv' id='381'></a><a class='vvuv' id='18.21'></a> srid pa u dum bā rī me tog ltar ||<br>
sñiṅ po med par sems pa’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='382'></a><a class='vvuv' id='18.21A'></a>chu skyes rtsa ba’i me tog chu gnas lha’i ||<br>
’dod chags ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='383'></a><a class='vvuv' id='18.21B'></a>chu skyes rtsa ba’i me tog chu gnas lta’i ||<br>
źe sdaṅ ma lus gcod byed dge sloṅ daṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='384'></a><a class='vvuv' id='18.21C'></a>chu skyes rtsa ba’i me tog chu gnas lta’i ||<br>
gti mug ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='385'></a><a class='vvuv' id='18.21D'></a>chu skyes rtsa ba’i me tog chu gnas lta’i ||<br>
ṅa rgyal ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sprul rgas pags sñiṅ rje ba bźin ||</p>
<p><a class='vuv' id='386'></a><a class='vvuv' id='18.21E'></a>chu skyes rtsa ba’i me tog chu gnas lha’i ||<br>
chags pa ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='387'></a><a class='vvuv' id='18.21F'></a>chu skyes rtsa ba’i me tog chu gnas lta’i ||<br>
sred pa ma lus gcod byed dge sloṅ gaṅ ||<br>
de ni pha rol min pa’i pha rol po ||<br>
spoṅ ste sprul rgas pags sñiṅ rje ba bźin ||</p>
</blockquote>
<p class='endsection'>me tog gi tshoms te bcwa brgyad pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
