<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg2' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>2. Desire</span></h1>
</header>
<blockquote class='gatha'>
<p><a class='kilde' id='kilde841727'></a><a class='d-vp' id='210b6'></a></p>
<p><a class='kilde' id='kilde841728'></a><a class='d-vp' id='210b6-211a5'></a><a class='vuv' id='43'></a><a class='vvuv' id='2.1'></a> || kun rtog las ni ’dod skyes pas ||<br>
’dod pa’i rtsa bar śes gyis te ||<br>
khyod ni kun rtog ma byed daṅ ||<br>
des na khyod la ’byuṅ mi ’gyur ||</p>
<p><a class='vuv' id='44'></a><a class='vvuv' id='2.2'></a>’dod pa rnams las mya ṅan skyes ||<br>
’dod pa rnams las ’jigs pa ’byuṅ ||<br>
’dod pa dag ni rnam spaṅs na ||<br>
mya ṅan med ciṅ ’jigs pa med ||</p>
<p><a class='vuv' id='45'></a><a class='vvuv' id='2.3'></a>dga’ ba rnams las mya ṅan skyes ||<br>
dga’ ba rnams las ’jigs pa ’byuṅ ||<br>
dga’ ba dag ni rnam spaṅs na ||<br>
mya ṅan med ciṅ ’jigs pa med ||</p>
<p><a class='vuv' id='46'></a><a class='vvuv' id='2.4'></a>’dod dga’i rnam smin sdug bsṅal te ||<br>
daṅ po mṅar la ’bras bu tsha ||<br>
me sgron lag nas ma bor ba ||<br>
mjug tu byis pa sreg byed bźin ||</p>
<p><a class='vuv' id='47'></a><a class='vvuv' id='2.5'></a>nor bu’i rna cha bu daṅ bu mo la ||<br>
yoṅs su chags sems gaṅ yin la ltos na ||<br>
lcags śiṅ gres ma las byas chiṅ ma gaṅ ||<br>
de dag dam po min źes ’phags pa gsuṅ ||</p>
<p><a class='vuv' id='48'></a><a class='vvuv' id='2.6'></a>’dod pa’i chiṅ ma gaṅ yin de lhod kyaṅ ||<br>
rab tu dgrol bar dka’ źes ’phags pa gsuṅ ||<br>
brtan rnams ’dod pa’i bde la mi lta bar ||<br>
de dag gtubs nas myur du ’gro bar byed ||</p>
<p><a class='vuv' id='49'></a><a class='vvuv' id='2.7'></a>’jig rten sna tshogs gaṅ de ’dod min gyi ||<br>
skyes bu’i kun rtog ’dod chags ’dod pa yin ||<br>
’jig rten sna tshogs de bźin gnas kyaṅ ni ||<br>
’on kyaṅ brten rnams ’di la ’dun pa ’dul ||</p>
<p><a class='vuv' id='50'></a><a class='vvuv' id='2.8'></a>mi rnams la ni rtag pa’i ’dod pa med ||<br>
’dod can gaṅ la chags demi rtag pas ||<br>
yaṅ srid med phyir sems kyis rab spoṅs la ||<br>
’chi ba’i gnas mi ’gyur bar byos śes gsuṅs ||</p>
<p><a class='vuv' id='51'></a><a class='vvuv' id='2.9'></a>’dun pa skyes śiṅ zad par mi byed dam ||<br>
sems la skyon med pa daṅ dran pa daṅ ||<br>
’dod pa rnams la so sor ma chags gaṅ ||<br>
de ni goṅ du ’pho pa yin źes gsuṅs ||</p>
<p><a class='vuv' id='52'></a><a class='vvuv' id='2.10'></a>mgar ba yis ni dṅul bźin du ||<br>
blo gros ldan pas rim pa bźin ||<br>
skad cig skad cig cuṅ zad tsam ||<br>
raṅ gi dri ma bsal bar bya ||</p>
<p><a class='kilde' id='kilde841738'></a><a class='d-vp' id='211a5-b4'></a><a class='vuv' id='53'></a><a class='vvuv' id='2.11'></a> lham mkhan gyis ni ko ba dag ||<br>
yoṅs su sbyaṅs nas lham byed ltar ||<br>
’dod pa gaṅ daṅ gaṅ spaṅs pa ||<br>
de de bde ba phun sum ldan ||</p>
<p><a class='vuv' id='54'></a><a class='vvuv' id='2.12'></a>gal te bde ba kun ’dod na ||<br>
’dod pa thams cad yoṅs su spoṅs ||<br>
’dod pa thams cad yoṅs spaṅs pas ||<br>
mchog tu bde ba thob par ’gyur ||</p>
<p><a class='vuv' id='55'></a><a class='vvuv' id='2.13'></a>ji srid ’dod pa’i rjes ’braṅ ba ||<br>
de srid bar du ṅoms mi ’gyur ||<br>
de las gaṅ dag śes rab kyis ||<br>
ldog byed de dag tshim pa thob ||</p>
<p><a class='vuv' id='56'></a><a class='vvuv' id='2.14'></a>’dod pas ṅoms par mi ’gyur bas ||<br>
śes rab kyis ni ṅoms pa skyid ||<br>
śes rab kyis ni ṅoms pa’i mi ||<br>
srid pa’i dbaṅ du mi ’gyur ro ||</p>
<p><a class='vuv' id='57'></a><a class='vvuv' id='2.15'></a>’dod la chags pa’i mi gaṅ yin||<br>
de dag kye ma chos min dga’ ||<br>
chuṅ zad gson por ’dug pa na ||<br>
bar chad mthoṅ bar mi ’gyur ro ||</p>
<p><a class='vuv' id='58'></a><a class='vvuv' id='2.16'></a>blo ṅan loṅs spyod kyis bcom pas ||<br>
pha rol tshol bar mi byed ciṅ ||<br>
bsam brlag ’dod la sred pa yis ||<br>
bdag daṅ gźan yaṅ phuṅ bar byed ||</p>
<p><a class='vuv' id='59'></a><a class='vvuv' id='2.17'></a>kar śa pa na’i char bab kyaṅ ||<br>
’dod pa rnams kyis ṅoms mi ’gyur ||<br>
’dod pa mnog chuṅ ñes maṅ bar ||<br>
mkhas pa rnams kyis khoṅ du chud ||</p>
<p><a class='vuv' id='60'></a><a class='vvuv' id='2.18'></a>lha yi ’dod pa rnams la yaṅ ||<br>
lhag par dga’ bar mi ’gyur te ||<br>
rdzogs saṅs rgyas daṅ ñan thos rnams ||<br>
sred pa zad pas dgyes par ’gyur ||</p>
<p><a class='vuv' id='61'></a><a class='vvuv' id='2.19'></a>gaṅs can daṅ ni mñam pa yi ||<br>
gser gyi ri bo yod gyur kyaṅ ||<br>
nor des gcig kyaṅ mi tshim par ||<br>
rtogs par gyis la legs par spyod ||</p>
<p><a class='vuv' id='62'></a><a class='vvuv' id='2.20'></a>gaṅ dag sdug bsṅal de yi rgyu śes pa ||<br>
de dag nam yaṅ ’dod la dga’ mi ’gyur ||<br>
’jig rten dag na zug rṅa’i rgyur śes nas ||<br>
de dag gdul phyir bstan pa slob par byed ||</p>
</blockquote>
<p class='endsection'>’dod pa’i tshoms te gñis pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
