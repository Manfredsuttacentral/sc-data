<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg30' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>30. Happiness</span></h1>
</header>
<blockquote class='gatha'>
<p><a class='kilde' id='kilde842498'></a><a class='d-vp' id='240b4'></a></p>
<p><a class='kilde' id='kilde842499'></a><a class='d-vp' id='240b4-241a4'></a><a class='vuv' id='719'></a><a class='vvuv' id='30.1'></a> || rgyal ba las ni ’khon ’byuṅ źiṅ ||<br>
pha rol pham pa sdug bsṅal ’thob ||<br>
rgyal daṅ pha rol pham spaṅs na ||<br>
ñe bar źi ba’i bde ba ’thob ||</p>
<p><a class='vuv' id='720'></a><a class='vvuv' id='30.2'></a>gźan la sdug bsṅal bskyed pa yis ||<br>
gaṅ źig bdag ni bde ’dod pa ||<br>
dgra daṅ mi ’bral ’grogs pa daṅ ||<br>
de ni sdug bsṅal las mi ’grol ||</p>
<p><a class='vuv' id='721'></a><a class='vvuv' id='30.3'></a>bde ba ’dod phyir ’byuṅ po la ||<br>
gaṅ źig ’tshe źiṅ chad pas gcod ||<br>
bdag gi bde ba ’dod pa de ||<br>
pha rol du ni bde mi ’gyur ||</p>
<p><a class='vuv' id='722'></a><a class='vvuv' id='30.4'></a>gaṅ źig bde ba ’dod pa dag ||<br>
’byuṅ po la ni mi ’tshe źiṅ ||<br>
chad pas mi gcod bde ’dod pa ||<br>
de dag pha rol bde ba ’thob ||</p>
<p><a class='vuv' id='723'></a><a class='vvuv' id='30.5'></a>chos spyod legs par spyad bya źiṅ ||<br>
ñes par spyad pa de mi spyad ||<br>
’jig rten ’di daṅ pha rol du ||<br>
chos spyad pas ni.i bde ba ’thob ||</p>
<p><a class='vuv' id='724'></a><a class='vvuv' id='30.7'></a>chos la legs spyad bde sgyed pas ||<br>
chos spyod chos kyis bsruṅ bar bya ||<br>
chos spyod ṅan ’gror mi ’gro ba ||<br>
chos la legs spyod phan yon de’o ||</p>
<p><a class='vuv' id='725'></a><a class='vvuv' id='30.6'></a>yaṅs pa’i gadugasakyisa dbyar ka ltar ||<br>
chos spyod chos kyis bsruṅ bar bya ||<br>
chos spyod ṅan ’gror mi ’gro ba ||<br>
chosala legs spyod phan yon de’o ||<br>
(bag med mi yis chos min spyad na ni ||<br>
’gro ba gaṅ yaṅ ruṅ ba ṅan ’gror ’gro ||<br>
’di na sbrul nag rked nas bzuṅ ba ltar ||<br>
chos min spyod pa de dag rlag par ’gyur ||<br>
chos daṅ chos min gñi ga yi ||<br>
rnam smin ’dra bar mi ’gyur te ||<br>
chos ma yin pas dmyal bar ’gro ||<br>
chos kyis bade’agro thob par byed ||)</p>
<p><a class='vuv' id='726'></a><a class='vvuv' id='30.9'></a>sbyin pa byed pa’i dus daṅ g-yul ’byed dus ||<br>
rgyu yis yoṅs su bzuṅ bar ’dra bas na ||<br>
sbyin pa byed daṅ g-yul ’gyed ’dra źes gsuṅs ||<br>
yon tan de gñis mi ṅan rten mi byed ||</p>
<p><a class='vuv' id='727'></a><a class='vvuv' id='30.8'></a>śin tu legs par chas pa gcig pus kyaṅ ||<br>
legs par ma chas ’phyes las rgyal byed ltar ||<br>
gal te dad bskyed chuṅ du byin pas kyaṅ ||<br>
des ni de dag gźan du bde bar ’gyur ||</p>
<p><a class='vuv' id='728'></a><a class='vvuv' id='30.10'></a>’di na lan brgyar g-yul zlog dpa’ bo bas ||<br>
ser sna dgrar gyur zil gyis mnan nas su ||<br>
gaṅ źig chags med sems kyis sbyin byed pa ||<br>
de dag ches dpa’ yin par ṅas gsuṅs so ||</p>
<p><a class='kilde' id='kilde842509'></a><a class='d-vp' id='241a4-b3'></a><a class='vuv' id='729'></a><a class='vvuv' id='30.11'></a> bsod nams rnam smin bde ba ste ||<br>
mṅon par bsams pa ’byor bar byed ||<br>
myur du źi ba dam pa yi ||<br>
mya ṅan ’das pa thob par ’gyur ||</p>
<p><a class='vuv' id='730'></a><a class='vvuv' id='30.12'></a>bsod nams byed pa rnams la ni ||<br>
gźan las byuṅ ba’i gnod pa daṅ ||<br>
lha daṅ bdud kyi ris rnams kyis ||<br>
bar chad bya bar mi nus so ||<br>
(gal te sdug bsṅal zad bya’i phyir ||<br>
’phags daṅ śes rab gtoṅ ldan la ||<br>
de yis ’bad rtsol byas na ni ||<br>
lhag mthoṅ gis ni reg par ’gyur ||)</p>
<p><a class='vuv' id='731'></a><a class='vvuv' id='30.13'></a>sems ni rab tu rnam daṅ bas ||<br>
chos la dga’ byed bde ba ’thob ||<br>
’phags pas gsuṅs pa’i chos dag la ||<br>
mkhas pa rtag tu dga’ bar byed ||</p>
<p><a class='vuv' id='732'></a><a class='vvuv' id='30.14'></a>gaṅ dag sems ni bstam gtan dga’ ||<br>
gaṅ źig skye med dga’ ba daṅ ||<br>
dran pa ñe bar gźag bźi daṅ ||<br>
byaṅ chub yan lag bdun daṅ ||</p>
<p><a class='vuv' id='733'></a><a class='vvuv' id='30.15cd16ab'></a>rdzu ’phrul rkaṅ pa bźi rnams daṅ ||<br>
yan lag brgyad lam gaṅ dga’ ba ||<br>
de dag chos gos ’chaṅ ba daṅ ||<br>
bsod sñoms bde bar za bar byed ||</p>
<p><a class='vuv' id='734'></a><a class='vvuv' id='30.16cd17'></a>de dag ri daṅ nags tshal na||<br>
bde bar ’chag par byed pa daṅ ||<br>
de dag bde ’thob bde bar ni ||<br>
mthoṅ ba’i chos la mya ṅan ’da’ ||<br>
’khon daṅ ’jigs pa kun ’das śiṅ ||<br>
’jig rten yul gyi srid las rgal ||</p>
<p><a class='vuv' id='735'></a><a class='vvuv' id='30.18'></a>chos thos pa daṅ mthoṅ ba daṅ ||<br>
dben par dga’ ba bde ba ste||<br>
’jig rten srog chags ’byuṅ po la ||<br>
’tshe med yaṅ dag sdom ba bde ||</p>
<p><a class='vuv' id='736'></a><a class='vvuv' id='30.19'></a>’dod pa rnams las rab ’das śiṅ ||<br>
’jig rten ’dod chags bral ba bde ||<br>
ṅa’o sñam pa’i ṅa rgyal dag ||<br>
btul ba de dag mchog tu bde ||</p>
<p><a class='vuv' id='737'></a><a class='vvuv' id='30.20'></a>rgas khar tshul khrims ldan pa bde ||<br>
dad la rab tu gnas pa bde ||<br>
don ldan tshig la dga’ ba bde ||<br>
sdig pa mi byed pa dag bde ||</p>
<p><a class='kilde' id='kilde842519'></a><a class='d-vp' id='241b3-242a2'></a><a class='vuv' id='738'></a><a class='vvuv' id='30.21'></a> ’jig rten na ni phar ’dzin bde ||<br>
de bźin mar yaṅ ’dzin pa bde ||<br>
’jig rten dge sbyoṅ ’dzin pa bde ||<br>
de bźin bram zer ’dzin pa bde ||</p>
<p><a class='vuv' id='739'></a><a class='vvuv' id='30.22'></a>saṅs rgyas rnams ni ’byuṅ ba bde ||<br>
de bźin chos rnams bstan pa bde ||<br>
dge ’dun rnams ni ’thun pa bde ||<br>
’thun pa rnams kyi dka’ thub bde ||</p>
<p><a class='vuv' id='740'></a><a class='vvuv' id='30.23'></a>tshul khrims ldan pa mthoṅ ba bde ||<br>
maṅ du thos pa mthoṅ ba bde ||<br>
yaṅ srid rnam par grol ba yi ||<br>
dgra bcom pa dag mthoṅ ba bde ||</p>
<p><a class='vuv' id='741'></a><a class='vvuv' id='30.24'></a>’jug ṅogs bde ba’i chu kluṅ bde ||<br>
chos kyis rgyal ba’i skye bo bde ||<br>
śes rab thob par gyur pa bde ||<br>
ṅa’o ṅa rgyal zad pa bde ||</p>
<p><a class='vuv' id='742'></a><a class='vvuv' id='30.25'></a>’phags pa rnams ni mthoṅ ba bde ||<br>
dam pa dag daṅ ’grogs pa bde ||<br>
byis pa rnams ni ma mthoṅ na ||<br>
rtag tu bde ba ñid du ’gyur ||</p>
<p><a class='vuv' id='743'></a><a class='vvuv' id='30.2abcd'></a>rnam pa kun du dgra ’dra ba’i ||<br>
byis daṅ ’grogs pa sdug bsṅal źiṅ ||<br>
byis pa dag daṅ ’grogs byed pa ||<br>
yun riṅ rjes su ’gyod par ’gyur ||</p>
<p><a class='vuv' id='744'></a><a class='vvuv' id='30.27ab26ef27cd'></a>skyes bu caṅ śes dkon pa ste ||<br>
de dag kun du ’byuṅ ma yin ||<br>
brtan pa rnams daṅ ’grogs pa dag ||<br>
gñen daṅ phrad pa lta bur bde ||<br>
gaṅ du brtan pa de skyes pa ||<br>
de yi rigs kyis bde ba ’thob ||</p>
<p><a class='vuv' id='745'></a><a class='vvuv' id='30.28'></a>bram ze mya ṅan ’das pa dag ||<br>
rnam pa kun du bde bar ’jug ||<br>
gaṅ źig ’dod pas ma gos śiṅ ||<br>
zag med rab tu rnam grol ba ||</p>
<p><a class='vuv' id='746'></a><a class='vvuv' id='30.29'></a>sred pa thams cad gtubs pa daṅ ||<br>
sñiṅ las rims nad rnam par bsal ||<br>
sems kyis źi ba thob pa rnams ||<br>
ñe bar źi źiṅ bde bar ’jug ||</p>
<p><a class='vuv' id='747'></a><a class='vvuv' id='30.30'></a>gaṅ źig bde ba yaṅs ’dod ciṅ ||<br>
bde ba chuṅ du gtor ’dod pa’i ||<br>
brtan pas bde chuṅ spaṅ byas na ||<br>
bde ba yaṅs pa legs par mthoṅ ||</p>
<p><a class='kilde' id='kilde842529'></a><a class='d-vp' id='242a2-242'></a><a class='vuv' id='748'></a><a class='vvuv' id='30.31'></a> ’jig rten ’dod bde gaṅ yin daṅ ||<br>
lha yul bde ba gaṅ yin pas ||<br>
sred pa zad pa’i bde ba de’i ||<br>
bcu drug char yaṅ mi phod do ||</p>
<p><a class='vuv' id='749'></a><a class='vvuv' id='30.32'></a>khur gyis sdug bsṅal blaṅs pas na ||<br>
khur bor na ni bde bar ’gyur ||<br>
lci ba’i khur dag ṅes bor na ||<br>
phyi nas gźan dag len mi ’gyur ||</p>
<p><a class='vuv' id='750'></a><a class='vvuv' id='30.33'></a>kun sbyor thams cad zad bya’i phyir ||<br>
sred pa thams cad rab tu spoṅs ||<br>
phuṅ po thams cad yoṅs śes na ||<br>
srid pa phyi mar ’gro ba med ||</p>
<p><a class='vuv' id='751'></a><a class='vvuv' id='30.34'></a>don rnams bkrun pa la ni grogs ldan bde ||<br>
srog dag rab tu gtugs la bsod nams bde ||<br>
ṅan ṅon tsam gyis legs par chog śes bde ||<br>
sdug bsṅal thams cad ṅes par nub pa bde ||</p>
<p><a class='vuv' id='752'></a><a class='vvuv' id='30.35'></a>’di na me ni ’bar ba la ||<br>
lcags kyi tho bas brgyab pa yis ||<br>
rim gyis ñe bar źi ’gyur te ||<br>
ji ltar soṅ ba mi śes ltar ||</p>
<p><a class='vuv' id='753'></a><a class='vvuv' id='30.36'></a>’dod pa’i ’dam rdzab chu rgal ciṅ ||<br>
go ’phaṅ mi g-yo thob pa daṅ ||<br>
legs par ram par grol rnams kyi ||<br>
’gro ba gdags su med pa yin ||</p>
<p><a class='vuv' id='754'></a><a class='vvuv' id='30.37'></a>gaṅ źig khoṅ na ’khrugs pa med pa daṅ ||<br>
gaṅ źig sred daṅ sred min las log pa ||<br>
de dag ’jigs bral ba de źiṅ mya ṅan med ||<br>
lhas kyaṅ blta źiṅ bas ma du med par ’gyur ||</p>
<p><a class='vuv' id='755'></a><a class='vvuv' id='30.38'></a>’di na gaṅ dag chos maṅ thos pa daṅ ||<br>
rtogs śiṅ ci yaṅ med pa kye re bde ||<br>
skye bo skye bo’i lus la rab chags śiṅ ||<br>
chuṅ zad yod pa brlag par gyur la ltos ||</p>
<p><a class='vuv' id='756'></a><a class='vvuv' id='30.39'></a>’di na gaṅ dag chos maṅ thos pa daṅ ||<br>
rtogs śiṅ ci yaṅ med pa kye re bde ||<br>
skye bo skye bo’i lus la rab chags śiṅ ||<br>
chuṅ zad yod pa brlag par gyur la ltos ||</p>
<p><a class='vuv' id='757'></a><a class='vvuv' id='30.40'></a>skye bo ci med yon tan rtogs pa daṅ ||<br>
skye bo ci yaṅ med par gyur pa bde ||<br>
skye bo skye bo’i sems la rab chags śiṅ ||<br>
chuṅ zad yod pa brlag par gyur la ltos ||</p>
<p><a class='kilde' id='kilde842539'></a><a class='d-vp' id='242b1-6'></a><a class='vuv' id='758'></a><a class='vvuv' id='30.41'></a> skye bo ci med yon tan rtogs pa daṅ ||<br>
skye bo ci yaṅ med par gyur pa bde ||<br>
skye bo skye bo’i lus la rab chags śiṅ ||<br>
chuṅ zad yod pa brlag par gyur la ltos ||</p>
<p><a class='vuv' id='759'></a><a class='vvuv' id='30.42'></a>gźan gyi dbaṅ gyur kun sdug ste||<br>
raṅ dbaṅ yod pa thams cadabade ||<br>
sbyor ba śin tu spaṅ dka’ ba ||<br>
thun moṅ gyur pas brlag par zad ||</p>
<p><a class='vuv' id='760'></a><a class='vvuv' id='30.43'></a>źen par gyur pa’i mi naṅ na ||<br>
źen pa med par gnas pa daṅ ||<br>
źen pa’i naṅ na ma źen pa ||<br>
kye ma’o źin tu bde bar ’tsho ||</p>
<p><a class='vuv' id='761'></a><a class='vvuv' id='30.45'></a>nad kyis thebs pa’i mi naṅ na ||<br>
nad med par ni gnas pa daṅ ||<br>
nad pa’i naṅ na nad med pa ||<br>
kye ma’o śin tu bde bar ’tsho ||</p>
<p><a class='vuv' id='762'></a><a class='vvuv' id='30.46'></a>’tshe ba can gyi mi naṅ na ||<br>
’tshe ba med par gnas pa daṅ ||<br>
’tshe ba’i naṅ na ’tshe med pa ||<br>
kye ma’o śin tu bde bar ’tsho ||</p>
<p><a class='vuv' id='763'></a><a class='vvuv' id='30.48'></a>gnod sems ca gyi mi naṅ na ||<br>
gnod sems med par gnas pa daṅ ||<br>
gnod sems can naṅ gnod med pa ||<br>
kye ma’o śin tu bde bar ’tsho ||</p>
<p><a class='vuv' id='764'></a><a class='vvuv' id='30.47'></a>śa kho na can gyi mi naṅ na ||<br>
śa kho na med par gnas pa daṅ ||<br>
śa kho na can naṅ ’khon med pa ||<br>
kye ma’o śin tu bde bar ’tsho ||</p>
<p><a class='vuv' id='765'></a><a class='vvuv' id='30.44'></a>mi thi la dag rab bsregs kyaṅ ||<br>
ṅa la ci yaṅ tshig pa med ||<br>
ṅa la gaṅ dag ci med pas ||<br>
kye ma’o śin tu bde bar ’tsho ||</p>
<p><a class='vuv' id='766'></a><a class='vvuv' id='30.49'></a>ṅa la ci yaṅ med mod kyi ||<br>
dga’ ba za bar byed pas na ||<br>
’od gsal gyi ni lha bźin du ||<br>
kye ma’o śin tu bde bar ’tsho ||</p>
<p><a class='vuv' id='767'></a><a class='vvuv' id='30.50'></a>’jig tshogs la ni mi rten pas ||<br>
ṅa la ci yaṅ med mod kyis ||<br>
dga’ ba za bar byed pas na ||<br>
kye ma’o śin tu bde bar ’tsho ||</p>
<p><a class='kilde' id='kilde842549'></a><a class='d-vp' id='242b6-243'></a><a class='vuv' id='768'></a><a class='vvuv' id='30.51'></a> len pa’i rkyen gyis phrad ciṅ reg ’gyur gyi ||<br>
len med ci daṅ phrad reg med pas ||<br>
bdag daṅ gźan gyis bskyed pa’i bde sdug gis ||<br>
dgon pa’am groṅ du reg par mi ’gyur ro ||</p>
<p><a class='vuv' id='769'></a><a class='vvuv' id='30.52'></a>’jig rten ’din bde daṅ sdug bsṅal gyis ||<br>
skyes bu dam pa mtho dman mi ’gyur źiṅ ||<br>
brtan rnams ’dod pa’i rgyu yis mi ’khyab bar ||<br>
skyes bu dam pa kun du ’gro bar byed ||</p>
</blockquote>
<p class='endsection'>bde ba’i tshoms te sum cu pa’o |<br>
|| ched du brjod pa’i tshoms | bam po bźi pa ste tha ma ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
