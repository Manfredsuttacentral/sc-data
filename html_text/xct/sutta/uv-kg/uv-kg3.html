<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg3' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>3. Lust</span></h1>
</header>
<blockquote class='gatha'>
<p><a class='kilde' id='kilde841749'></a><a class='d-vp' id='211b4'></a></p>
<p><a class='kilde' id='kilde841750'></a><a class='d-vp' id='211b4-212a4'></a><a class='vuv' id='63'></a><a class='vvuv' id='3.1'></a> || lus can ram par rtog pas rab bcom pa ||<br>
’dod chags mi bzad gtsaṅ bar rjes lta bas ||<br>
’dod chags phyir źiṅ rab tu ’phel ’gyur te ||<br>
raṅ gi ’chiṅ ba de yis dam por byed ||</p>
<p><a class='vuv' id='64'></a><a class='vvuv' id='3.2'></a>gaṅ dag rnam rtog ñe bar źi dga’ źiṅ ||<br>
mi sdug sgom pa rtag tu dran byed de ||<br>
de yi sred pa rab tu spaṅs pa yis ||<br>
raṅ gi ’chiṅ bde dag rul bar byed ||</p>
<p><a class='vuv' id='65'></a><a class='vvuv' id='3.3abcd'></a>’dod pa mun nag ’dra bas g-yogs ||<br>
sred pa’i dgab pas bkab pa daṅ ||<br>
bag med ’chiṅ bas bciṅs pa dag ||<br>
tshed mar chud pa’i ña daṅ ’dra ||</p>
<p><a class='vuv' id='66'></a><a class='vvuv' id='3.4ab3ef'></a>skyes bu bag med rab tu spyod byed pa ||<br>
’khri śiṅ bźin du sred pa ’phel ’gyur źiṅ ||<br>
rgaṅ de ’chi ba’i rjes su ’gro ’gyur te ||<br>
ma druṅ nu źo ’dod pa’i be’u daṅ ’dra ||</p>
<p><a class='vuv' id='67'></a><a class='vvuv' id='3.5ab4cd'></a>mi dag dran par byed daṅ chags byed daṅ ||<br>
yid bde ba la rtog par byed pa dag ||<br>
de yis yaṅ daṅ yaṅ du ’khor bar ’khyams ||<br>
tshal naṅ ’bras bu ’dod pa’i spre’u daṅ mtshuṅs ||</p>
<p><a class='vuv' id='68'></a><a class='vvuv' id='3.5cd6ab'></a>mi gaṅ rtag tu bde ba ’dod byed pa ||<br>
skye daṅ rga bar ñe bar ’gro ’gyur źiṅ ||<br>
skye dgu sred pa rnams kyis mdun du bdar ||<br>
rgya naṅ ri bod yoṅs su rgyug pa bźin ||</p>
<p><a class='vuv' id='69'></a><a class='vvuv' id='3.7ab6cd'></a>sred pa rnams kyis mdud pa’i sems can dag ||<br>
srid daṅ srid min dag la sems chags śiṅ ||<br>
kun sbyor ro la dga’ ba’i byis pa rnams ||<br>
yaṅ daṅ yaṅ du sdug bsṅal thob par ’gyur ||</p>
<p><a class='vuv' id='70'></a><a class='vvuv' id='3.7cdef'></a>skye bo grub daṅ bde rnams daṅ bral źiṅ ||<br>
bdud kyi sbyor ba dag daṅ ldan pa de ||<br>
rga daṅ ’chi ba’i rjes su ’gro ’gyur te ||<br>
ma druṅ nu źo ’dod pa’i be’u daṅ ’dra ||</p>
<p><a class='vuv' id='71'></a><a class='vvuv' id='3.8'></a>’di na sred pa de ’dra spoṅ byed pa ||<br>
srid daṅ srid min dag la sred bral źiṅ ||<br>
dge sloṅ srid pa zil gyis gnon byed pa ||<br>
lhag ma med par yoṅs su mya ṅan ’da’ ||</p>
<p><a class='vuv' id='72'></a><a class='vvuv' id='3.9'></a>gaṅ źig ’jig rten spaṅ dka’ ba’i ||<br>
sred pa’i bud med ’dis bkol ba ||<br>
de yi mya ṅan ’phel ’gyur te ||<br>
rtswa la char pa bab pa bźin ||</p>
<p><a class='vuv' id='73'></a><a class='vvuv' id='3.10'></a>gaṅ źig ’jig rten spaṅ dka’ ba’i ||<br>
sred pa’i bud med ’di spoṅ ba ||<br>
de yi mya ṅan ldog ’gyur te ||<br>
pad ma las ni chu thigs bźin ||</p>
<p><a class='kilde' id='kilde841760'></a><a class='d-vp' id='212a4-b3'></a><a class='vuv' id='74'></a><a class='vvuv' id='3.11abcd'></a> de phyir ji sñed ’dir lhags pa ||<br>
khyed la smra yis khyed bde śig ||<br>
u śir phyir ni rtswa bźin du ||<br>
sred pa rtswar bcas druṅs nas phyuṅ ||</p>
<p><a class='vuv' id='75'></a><a class='vvuv' id='3.12ab11ef'></a>skyes bu sred pa daṅ ’grogs na ||<br>
yun riṅ dus su ’khyam ’gyur bas ||<br>
sred pa druṅs nas phyuṅ śig daṅ ||<br>
mya ṅan med ciṅ ’jigs pa med ||</p>
<p><a class='vuv' id='76'></a><a class='vvuv' id='3.12cdef'></a>yaṅ daṅ yaṅ du ñer len ciṅ ||<br>
yaṅ daṅ yaṅ du mṅal du ’jug ||<br>
gnas skabs ’gyur daṅ gźan ’gyur bas ||<br>
sems can ’oṅ daṅ ’gro bar byed ||</p>
<p><a class='vuv' id='77'></a><a class='vvuv' id='3.13'></a>’dir ni spaṅ dka’i sred pa de ||<br>
spoṅs la sa bon chod cig daṅ ||<br>
de la sred pa med ’gyur źiṅ ||<br>
de ni yaṅ du ’khor mi ’gyur ||</p>
<p><a class='vuv' id='78'></a><a class='vvuv' id='3.14'></a>dal ’byor chud ni ma gzan par ||<br>
gaṅ gis lha daṅ mi rnams su ||<br>
don gñer bciṅs nas ’jog byed pa ||<br>
yul la sred pa de las rgol ||<br>
sems can dmyal bar skyes na yaṅ ||<br>
dal ’byor thal bas ’gyod par ’oṅ ||</p>
<p><a class='vuv' id='79'></a><a class='vvuv' id='3.15'></a>gaṅ phyir srid mtsho rgyur gyur pa ||<br>
yul la sred pa ’bras kyi gźi ||<br>
’khri śiṅ dra bas khebs byed pa ||<br>
gduṅ bar byed pa ma btul na ||<br>
sdug bsṅal ’di ni yaṅ daṅ yaṅ ||<br>
rnam pa kun du ldog mi ’gyur ||</p>
<p><a class='vuv' id='80'></a><a class='vvuv' id='3.16'></a>dper na ljon śiṅ rtsa nas ma bton na ||<br>
bcad kyaṅ phyir źiṅ skye ba kho nar zad ||<br>
de bźin sred pa’i phra rgyas ma bton na ||<br>
yaṅ daṅ yaṅ du sdug bsṅal ’di mi ldog ||</p>
<p><a class='vuv' id='81'></a><a class='vvuv' id='3.17'></a>dper bdag ñid kyis ni byas pa’i mtshon ||<br>
de yis rkun po’i mthu yis bdag gsod ltar ||<br>
de bźin naṅ gi sems las byuṅ ba yi ||<br>
sred pas lus can ñe bar gsod par byed ||</p>
<p><a class='vuv' id='82'></a><a class='vvuv' id='3.18'></a>de ltar sred las sdug bsṅal dag||’byuṅ ba’i ñes dmigs śes gyis te ||<br>
sred spoṅs ñe bar len med daṅ ||<br>
dran ldan dge sloṅ kun tu rgyus ||</p>
</blockquote>
<p class='endsection'>sred pa’i tshoms te gsum pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
