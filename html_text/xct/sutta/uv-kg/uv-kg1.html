<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg1' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
<li class='subdivision'>Book I</li>
</ul>
<h1><span class='add'>1. Impermanancy</span></h1>
</header>
<blockquote class='gatha'>
<p>bam po daṅ po | thams cad mkhyen pa la phyag ’tshal lo || bkra śis par gyur cig |</p>
<p><a class='kilde' id='kilde841683'></a><a class='kilde' id='kilde841682'></a><a class='d-vp' id='209a1'></a></p>
<p><a class='kilde' id='kilde841684'></a><a class='d-vp' id='209a1-6'></a><a class='vuv' id='1'></a><a class='vvuv' id='1.1'></a>|| rgyal bas ched du brjod gsuṅs pa ||<br>
bdag gis rab tu bśad par bya ||<br>
gñid daṅ rmugs pa rnams sol la ||<br>
yid la dga’ ba bskyed de ñon ||</p>
<p><a class='vuv' id='2'></a><a class='vvuv' id='1.2'></a>thams cad mkhyen pa skyob pa po ||<br>
thub pa rjes su thugs brtse ba ||<br>
sku yi tha ma ’dzin pa yi ||<br>
bcom ldan ’das kyis ’di skad gsuṅs ||</p>
<p><a class='vuv' id='3'></a><a class='vvuv' id='1.3'></a>kye ma ’du byed rnams mi rtag ||<br>
skye źiṅ ’jig pa’i chos can yin ||<br>
skyes nas ’jig par ’gyur ba ste ||<br>
de dag ñe bar źi ba bde ||</p>
<p><a class='vuv' id='4'></a><a class='vvuv' id='1.4'></a>de ltar rab tu ’bar ba la ||<br>
ci źig dgar yod mgur ci yod ||<br>
mun pa’i naṅ źugs gnas pa dag ||<br>
ci phyir sgron ma tshol mi byed ||</p>
<p><a class='vuv' id='5'></a><a class='vvuv' id='1.5'></a>rus pa thi ba’i mdog ’dra ba ||<br>
bor ba gaṅ yin ’di dag ni ||<br>
phyogs daṅ phyogs su rnam ’thor ba ||<br>
de mthoṅ ’di la ci źig dga’ ||</p>
<p><a class='vuv' id='6'></a><a class='vvuv' id='1.6'></a>gaṅ gi nub mo kho na nas ||<br>
mṅal du daṅ por ’jug pa’i mi ||<br>
de ni sdod med ’gro ’gyur źiṅ ||<br>
soṅ ba las kyaṅ ldog pa med ||</p>
<p><a class='vuv' id='7'></a><a class='vvuv' id='1.7'></a>sṅa dro skye bo maṅ mthoṅ ba ||<br>
phyi dro kha cig mthoṅ mi ’gyur ||<br>
phyi dro skye bo maṅ mthoṅ ba ||<br>
sṅa dro kha cig mthoṅ mi ’gyur ||</p>
<p><a class='vuv' id='8'></a><a class='vvuv' id='1.8'></a>skyes pa bud med maṅ po daṅ ||<br>
darala bab pa’aṅ ’chi ’gyur na ||<br>
de la mi ’di gźon źes te ||<br>
gźon pa’i gdeṅ drod ci źig-yod ||</p>
<p><a class='vuv' id='9'></a><a class='vvuv' id='1.9'></a>kha cig mṅal du ’chi bar ’gyur ||<br>
de bźin kha cig btsas pa’i sar ||<br>
de bźin kha cig gos tsam na ||<br>
de bźin kha cig-yoṅs rgyug na ||</p>
<p><a class='vuv' id='10'></a><a class='vvuv' id='1.10'></a>la la rgan daṅ la la gźon ||<br>
la la dar la bab pa’i mi ||<br>
rim gyis rab tu ’gro ’gyur te ||<br>
’bras bu smin pa ltuṅ ba bźin ||</p>
<p><a class='kilde' id='kilde841694'></a><a class='d-vp' id='209a7-b5'></a><a class='vuv' id='11'></a><a class='vvuv' id='1.11'></a> dper ’bras bu smin pa rnams ||<br>
ltuṅ bas rtag tu ’jigs pa ltar ||<br>
de bźin skyes par gyur pa’i mi ||<br>
rtag tu ’chi bas ’jigs par ’gyur ||</p>
<p><a class='vuv' id='12'></a><a class='vvuv' id='1.12'></a>dper na rdza ma’i mkhan po yis ||<br>
’jim pa las ni snod byas pa ||<br>
thams cad tha mar ’jig pa ltar ||<br>
mi rnams srog kyaṅ de bźin no ||</p>
<p><a class='vuv' id='13'></a><a class='vvuv' id='1.13'></a>dper na thags ni brkyaṅ ba la ||<br>
spun ni gaṅ daṅ gaṅ bcug pa’i ||<br>
spun gyis rtiṅ la gtug pa ltar ||<br>
mi rnams srog kyaṅ de bźin no ||</p>
<p><a class='vuv' id='14'></a><a class='vvuv' id='1.14'></a>dper na ṅes par bsad pa dag ||<br>
gom pa gaṅ daṅ gaṅ bor bas ||<br>
gsad sa’i druṅ du bsñen pa ltar ||<br>
mi rnams srog kyaṅ de bźin no ||</p>
<p><a class='vuv' id='15'></a><a class='vvuv' id='1.15'></a>chu kluṅ drag tu ’bab pa’i rgyun ||<br>
ldog pa med pa ji lta bar ||<br>
de bźin mi yi tshe ’gro ba ||<br>
slar ni ldog par ’gyur ba med ||</p>
<p><a class='vuv' id='16'></a><a class='vvuv' id='1.16'></a>dga’ ba ñid daṅ thuṅ ba daṅ ||<br>
de yaṅ sdug bsṅal ldan pa dag ||<br>
myur ba kho nar ’jig ’gyur te ||<br>
chu la dbyug gus bris pa bźin ||</p>
<p><a class='vuv' id='17'></a><a class='vvuv' id='1.17'></a>dper na phyugs rdzi dbyug thogs kyis ||<br>
phyugs rnams gnas su phyin byed ltar ||<br>
de bźin nad daṅ rga ba yis ||<br>
mi rnams ’chi bdag druṅ du skyel ||</p>
<p><a class='vuv' id='18'></a><a class='vvuv' id='1.18'></a>chu bran gyi ni chu lta bur ||<br>
ñin daṅ mtshan mo ’das pa yis ||<br>
mi rnams tshe yaṅ zad ’gyur źiṅ ||<br>
srog kyaṅ ñe bar ’jig par ’gyur ||</p>
<p><a class='vuv' id='19'></a><a class='vvuv' id='1.19'></a>mel tse byed la mtshan mo riṅ ||<br>
lam gyis dub la rgyaṅ grags riṅ ||<br>
dam chos rnam par mi śes pa’i ||<br>
byis pa rnams la ’khor ba riṅ ||</p>
<p><a class='vuv' id='20'></a><a class='vvuv' id='1.20'></a>bdag la bu yod de bźin du ||<br>
nor yod ces pas byis pa brlag ||<br>
phyi rol naṅ na bdag med na ||<br>
su yi bu yin ci źig nor ||</p>
<p><a class='kilde' id='kilde841704'></a><a class='d-vp' id='209b5-210a5'></a><a class='vuv' id='21'></a><a class='vvuv' id='1.21'></a> skyes pa bud med rnams kyi rigs ||<br>
brgya daṅ stoṅ phrag maṅ po daṅ ||<br>
loṅs spyod legs par bsgrubs pa yaṅ ||<br>
’chi bdag dbaṅ du ’gro bar ’gyur ||</p>
<p><a class='vuv' id='22'></a><a class='vvuv' id='1.22'></a>bsags pa kun gyi mtha’ zad ciṅ ||<br>
bslaṅ pa’i mtha’ ni ’gyel bar ’gyur ||<br>
phrad pa’i mtha’ ni ’bral ba ste ||<br>
gson pa’i mtha’ ni ’chi ba yin ||</p>
<p><a class='vuv' id='23'></a><a class='vvuv' id='1.23'></a>gson mtha’ ’chi ba yin pas na ||<br>
sems can thams cad ’chi ’gyur źiṅ ||<br>
dge sdig ’bras bur ñer ’gro ba’i ||<br>
ji bźin las kyi rjes su ’braṅ ||</p>
<p><a class='vuv' id='24'></a><a class='vvuv' id='1.24'></a>sdig pa’i las kyis dmyal ba daṅ ||<br>
bsod nams byas pas bde ’gro ste ||<br>
gźan dag gis ni lam bsgoms pas ||<br>
zag med mya ṅan ’das par ’gyur ||<br>
gaṅ yaṅ saṅs raṅ saṅs rgyas ||<br>
saṅs rgyas rnams kyi ñan thos kyaṅ ||<br>
sku lus ’di ni spoṅ mdzad na ||<br>
skye bo phal pa smos ci dgos ||</p>
<p><a class='vuv' id='25'></a><a class='vvuv' id='1.25'></a>gaṅ du gnas kyaṅ ’chi bas mi tshugs pa’i ||<br>
sa phyogs de ni yod pa ma yin te ||<br>
bar snaṅ la med rgya mtsho’i naṅ na med ||<br>
ri bo rnams kyi gseb tu źugs na’aṅ min ||</p>
<p><a class='vuv' id='26'></a><a class='vvuv' id='1.26'></a>byuṅ daṅ ’byuṅ bar ’gyur ba ji sñed pa ||<br>
kun gyis lus ’di btaṅ nas ’gro ba daṅ ||<br>
de kun ’jig par mkhas pas rtogs gyis te ||<br>
chos la gnas kyis tshaṅs par spyad pa spyod ||</p>
<p><a class='vuv' id='27'></a><a class='vvuv' id='1.27'></a>rga ba mthoṅ źiṅ nad gyis sdug bsṅal daṅ ||<br>
sems daṅ bral ba’i si ba mthoṅ nas ni ||<br>
brtan pas brtson ra ’dra ba’i khyim spaṅs kyi ||<br>
’jig rten phal pas ’dod spaṅ nus re skan ||</p>
<p><a class='vuv' id='28'></a><a class='vvuv' id='1.28'></a>rgyal po’i śiṅ rta śin tu bkra ba’aṅ ’jig ||<br>
de bźin lus kyaṅ ñe bar rga bar ’gyur ||<br>
dam pa rnams kyi chos ’di dam pa ste ||<br>
mi mchog gźan rtogs byed ciṅ rga mi ’gyur ||</p>
<p><a class='vuv' id='29'></a><a class='vvuv' id='1.29'></a>rga ba khyod ni blun źiṅ ṅan ||<br>
khyod ni mi rigs byed pa ste ||<br>
yid du ’oṅ ba’i gzugs ’di yaṅ ||<br>
khyod kyis mṅon par bcom par gyur ||</p>
<p><a class='vuv' id='30'></a><a class='vvuv' id='1.30'></a>gaṅ źig lo ni brgyar ’tsho ba ||<br>
de yaṅ ’chi ba dag ñid kyis khrid ||<br>
’di dag rga bar ’gyur ba ’am ||<br>
yaṅ na na ba’am ’chi bas ’joms ||</p>
<p><a class='kilde' id='kilde841714'></a><a class='d-vp' id='210a5-b4'></a><a class='vuv' id='31'></a><a class='vvuv' id='1.31'></a> rtag tu ldog pa med par ’gro ’gyur źiṅ ||<br>
ñin daṅ mtshan du rab tu ’jig pa daṅ ||<br>
skye daṅ ’chi ba’i sdug bsṅal daṅ ldan pa ||<br>
chu tshan naṅ du gduṅs pa’i ña daṅ ’dra ||</p>
<p><a class='vuv' id='32'></a><a class='vvuv' id='1.32'></a>tshe ’di ñin daṅ mtshan mo daṅ ||<br>
’gro ba daṅ ni ’dug pa na ||<br>
chu kluṅ chen po’i rgyun bźin du ||<br>
phyir mi ldog par ’gro bar ’gyur ||</p>
<p><a class='vuv' id='33'></a><a class='vvuv' id='1.33'></a>chu chuṅ naṅ gi ña lta bur ||<br>
gaṅ źig ñin mtshan ’da’ ba yis ||<br>
tshe ’di śin tu thuṅ ’gyur na ||<br>
de la dga’ bar byar ci yod ||</p>
<p><a class='vuv' id='34'></a><a class='vvuv' id='1.34'></a>gson mtha’ ’chi ba yin pa’i phyir ||<br>
lus ’di yoṅs su rga ba daṅ ||<br>
nad kyi tshaṅ ’di myur ’jig ciṅ ||<br>
snag gi tshogs kyaṅ ’jig par ’gyur ||</p>
<p><a class='vuv' id='35'></a><a class='vvuv' id='1.35'></a>kye ma lus ’di mi thogs par ||<br>
stoṅ źiṅ rnam śes daṅ bral nas ||<br>
dur khrod bor ba’i mgal dum ltar ||<br>
sa yi steṅ du ’gyel bar ’gyur ||</p>
<p><a class='vuv' id='36'></a><a class='vvuv' id='1.36'></a>rgyun du nad kyis mṅon gduṅ źiṅ ||<br>
rtag tu mi gtsaṅ ’dzag pa daṅ ||<br>
rga daṅ ’chi bas ’tshor ’grib pa’i ||<br>
lus ’di dor ba cir mi ruṅ ||</p>
<p><a class='vuv' id='37'></a><a class='vvuv' id='1.37'></a>myur du ’jig ciṅ na ba daṅ ||<br>
rnag daṅ ldan pa’i lus ’di yis ||<br>
grub daṅ bde ba bla med pa ||<br>
źi mchog don du gñer bar gyis ||</p>
<p><a class='vuv' id='38'></a><a class='vvuv' id='1.38'></a>dgun ka daṅ ni dpyid ka daṅ ||<br>
dbyar ka ’di dag bya’o źes ||<br>
byis pa rnam par sems byed pas ||<br>
bar chad mthoṅ bar ma gyur to ||</p>
<p><a class='vuv' id='39'></a><a class='vvuv' id='1.39'></a>bu daṅ nor phyugs ’byor pa la ||<br>
mi yi yid ni rnam chags pa ||<br>
’di bdag gis ni blaṅs nas ’gro ||<br>
ñal groṅ chu bos ’das pa bźin ||</p>
<p><a class='vuv' id='40'></a><a class='vvuv' id='1.40'></a>’chi ba’i dus la bab pa na ||<br>
bu rnams skyabs su mi ’gyur źiṅ ||<br>
pha yaṅ ma yin gñen ’dun min ||<br>
khyod la skyabs su ’gyur ba med ||</p>
<p><a class='kilde' id='kilde841724'></a><a class='d-vp' id='210b4-6'></a><a class='vuv' id='41'></a><a class='vvuv' id='1.41'></a> ’di ni bya ba byas zin don ’di bya ||<br>
de dag byas nas bdag gis ’di bya źes ||<br>
de ltar mi ni yoṅs su śom pa na ||<br>
rga daṅ nad bcas ’chi bas mṅon du bcom ||</p>
<p><a class='vuv' id='42'></a><a class='vvuv' id='1.42'></a>de ltar rtag tu tiṅ ’dzin la dga’ mñam par źog ||<br>
brtson pa skyed la skye daṅ rga ba’i mtha’ ma ltos ||<br>
bdud rnams sde daṅ bcas pa mṅon par zil non la ||<br>
dge sloṅ dag go skye śi’i pha rol ’gro bar gyis ||</p>
</blockquote>
<p class='endsection'>mi rtag pa’i tshoms te daṅ po’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
