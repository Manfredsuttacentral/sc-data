<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg26' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>26. Nirvāna</span></h1>
</header>
<blockquote class='gatha'>
<p><a class='kilde' id='kilde842295'></a><a class='d-vp' id='232b3'></a></p>
<p><a class='kilde' id='kilde842296'></a><a class='d-vp' id='232b3-233a2'></a><a class='vuv' id='547'></a><a class='vvuv' id='26.1'></a> || rus sbal raṅ gi khog par yan lag ltar ||<br>
dge sloṅ yid kyi rnam rtog naṅ bsdus nas ||<br>
rten pa med ciṅ gźan la ’tshe med par ||<br>
mya ṅan ’das la su yaṅ smod mi byed ||</p>
<p><a class='vuv' id='548'></a><a class='vvuv' id='26.2'></a>bzod pa dka’ thub mchog ste bzod pa ni ||<br>
mya ṅan ’das pa mchog ces saṅs rgyas gsuṅ ||<br>
rab tu byuṅ ba gźan la ’tshe ba daṅ ||<br>
gźan la gnod pas dge sbyoṅ ma yin no ||</p>
<p><a class='vuv' id='549'></a><a class='vvuv' id='26.3'></a>tshig rdub ci yaṅ smra mi bya ||<br>
smras na slar yaṅ smra bar byed ||<br>
’thab gcugs tshig gis sdug bsṅal źiṅ ||<br>
de la phyir yaṅ chad pas gcod ||</p>
<p><a class='vuv' id='550'></a><a class='vvuv' id='26.4'></a>gal te bdag gis phar byas na ||<br>
’khar ba’i snod la brduṅs pa bźin ||<br>
’khor bar skye daṅ rga ba dag | yun riṅ ñams su myoṅ bar ’gyur ||</p>
<p><a class='vuv' id='551'></a><a class='vvuv' id='26.5'></a>bdag gis phar nim byas daṅ ||<br>
’khar ba’i snod la ma brduṅs ltar ||<br>
’di ltar ’thab mo mi ’byuṅ źiṅ ||<br>
mya ṅan ’das pa thob par ’gyur ||</p>
<p><a class='vuv' id='552'></a><a class='vvuv' id='26.6'></a>nad med rñed pa’i dam pa ste ||<br>
chog śes pa ni nor gyi dbyig ||<br>
yid gtsugs bśes pa’i mchog yin te ||<br>
mya ṅan ’das ba bde ba’i phul ||</p>
<p><a class='vuv' id='553'></a><a class='vvuv' id='26.7'></a>’du byed sdug bsṅal ma ruṅs pa ||<br>
nad kyi naṅ na bkres mi bzad ||<br>
de ltar ji bźin śes na ni ||<br>
mya ṅan ’das pa mchog tu ’gyur ||</p>
<p><a class='vuv' id='554'></a><a class='vvuv' id='26.8'></a>bde ’gror ’gro ba ñuṅ zad de ||<br>
ṅan ’gror ’gro ba bsam yas śig ||<br>
de lta’i ñes dmigs rtogs gyur na ||<br>
myur du mya ṅan ’das pa ’thob ||</p>
<p><a class='vuv' id='555'></a><a class='vvuv' id='26.9'></a>bde ’gror ’gro ba rgyu daṅ bcas ||<br>
ṅan ’gror ’gro ba rgyu daṅ ldan ||<br>
mya ṅan ’das ’gro rgyu can te ||<br>
de dag thams cad rgyu daṅ bcas ||</p>
<p><a class='vuv' id='556'></a><a class='vvuv' id='26.10'></a>nags tshal mchog tu ri dgas ’gro ||<br>
mkha’ la bya rnams ’gro bar byed ||<br>
chos la rnam par bsgoms ’gro ste ||<br>
dgra bcom mya ṅan ’das par ’gro ||</p>
<p><a class='kilde' id='kilde842308'></a><a class='d-vp' id='233a2-b4'></a><a class='vuv' id='557'></a><a class='vvuv' id='26.11'></a> ’di na brtson ’grus źan pa daṅ ||<br>
blo chuṅ śes pa med pa yis ||<br>
mdud pa thams cad rab gtubs pa’i ||<br>
mya ṅan ’das pa thob mi ’gyur ||</p>
<p><a class='vuv' id='558'></a><a class='vvuv' id='26.12'></a>khyod kyis gru ’di’i chu phyags daṅ ||<br>
’di ni yaṅ bar ’gyur ba ltar ||<br>
de bźin źe sdaṅ ’dod chags spoṅs ||<br>
de nas mya ṅan ’das pa ’thob ||</p>
<p><a class='vuv' id='559'></a><a class='vvuv' id='26.13'></a>sṅon chad byuṅ ba mi ’byuṅ źiṅ ||<br>
ma byuṅ ba dag ’byuṅ bar ’gyur ||<br>
ma byuṅ ’byuṅ bar mi ’gyur la ||<br>
da ltar byuṅ ba’aṅ yod ma yin ||</p>
<p><a class='vuv' id='560'></a><a class='vvuv' id='26.14'></a>blta dka’ mtha’ med der mi mthoṅ ||<br>
bden pa rab rtogs śes pa daṅ ||<br>
sred daṅ dga’ ba med mthoṅ ba ||<br>
’di ’dra ’di ni sdug bsṅal mtha’ ||</p>
<p><a class='vuv' id='561'></a><a class='vvuv' id='26.15'></a>sred pa rnams ni bcad pa daṅ ||<br>
’dod chags rab tu spaṅs pa daṅ ||<br>
mtsho bskams nas ni mi ’bab pa ||<br>
’di ’dra ’di ni sdug bsṅal mtha’ ||</p>
<p><a class='vuv' id='562'></a><a class='vvuv' id='26.16'></a>lus źig tshor ba bsil bar gyur ||<br>
’du śes ’gags śiṅ ’du byed źi ||<br>
rnam par śes pa nub gyur pa ||<br>
’di ’dra ’di ni sdug bsṅal mtha’ ||</p>
<p><a class='vuv' id='563'></a><a class='vvuv' id='26.17'></a>lta bas mthoṅ bar gyur tsam daṅ ||<br>
ñan pas thos par gyur pa tsam ||<br>
rtogs par byed pas rtogs tsam daṅ ||<br>
rnam par śes pas rnam śes tsam ||<br>
’di ’dra ’di ni sdug bsṅal mtha’ ||<br>
’di daṅ ma daṅ gduṅs rab gduṅs ||</p>
<p><a class='vuv' id='564'></a><a class='vvuv' id='26.19'></a>’di ’dra ’di ni sdug bsṅal mtha’ ||<br>
ma re ma dga’ rab źi daṅ ||<br>
kun du ’dod chags bral gyur pa ||<br>
’di ’dra ’di ni sdug bsṅal mtha’ ||<br>
(rten pa yod pas spyod par ’gyur ro ||<br>
spyod pa yod pas gźol bar ’gyur ro ||<br>
gźol ba yod pas śin tu ma sbyaṅs bar ’gyur ro ||<br>
śin tu ma sbyaṅs pa yod pas ’gro ba daṅ ’oṅ bar ’gyur ro ||<br>
’gro ba daṅ ’oṅ ba yod pas gźan du śi ’pho len par ’gyur ro ||<br>
gźan du śi ’pho blaṅs pas ’di ltar gźan du skye ba daṅ | rga ba daṅ | na ba daṅ | ’chi ba daṅ | mya ṅan daṅ smre sṅags ’don pa daṅ | sdug bsṅal ba daṅ | yid mi bde ba daṅ | ’khrug pa ’byuṅ źiṅ ’di ltar sdug bsṅal gyi phuṅ po chen po ’ba’ źig po ’di ’byuṅ bar ’gyur ro ||)</p>
<p><a class='vuv' id='565'></a><a class='vvuv' id='26.20abc'></a>rten pa med pas spyod pa med par ’gyur ro ||<br>
spyod pa med pas gźol bar mi ’gyur ro ||<br>
gźol bar ma gyur pas śin tu sbyaṅs par ’gyur ro ||<br>
śin tu sbyaṅs pas ’gro ba daṅ ’oṅ bar mi ’gyur ro ||<br>
(’gro ba daṅ ’oṅ ba med pas gźan du ’chi ’pho len pa med par ’gyur ro ||<br>
gźan du ’chi ’pho len pa med pas ’di ltar gźan du skye ba daṅ ||<br>
rga ba daṅ | na ba daṅ | ’chi ba daṅ | mya ṅan daṅ | smre sṅags ’don pa daṅ | sdug bsṅal ba daṅ ||<br>
yid mi bde ba daṅ | ’khrug pa rnams ’gag par ’gyur źiṅ | ’di ltar sdug bsṅal gyi phuṅ po chen po ’ba’ źig po ’di ’gag par ’gyur ro ||)</p>
<p><a class='kilde' id='kilde842319'></a><a class='d-vp' id='233b4-234a7'></a><a class='vuv' id='566'></a><a class='vvuv' id='26.21'></a> dge sloṅ dag ma skyes pa daṅ | ma byuṅ ba daṅ | ma bcos pa daṅ | ’dus ma byas pa daṅ | mi ’byuṅ ba yod do ||<br>
skye ba daṅ | ’byuṅ ba daṅ | bcos ma daṅ | sems pas byas pa daṅ | ’dus byas daṅ | rten ciṅ ’brel bar ’byuṅ ba yod do ||</p>
<p><a class='vuv' id='567'></a><a class='vvuv' id='26.21'></a>dge sloṅ dag gal te ma skyes pa daṅ | ma byuṅ ba daṅ | ma bcos pa daṅ | ’dus ma byas pa daṅ | mi ’byuṅ ba med du zin na | skye ba daṅ | ’byuṅ ba daṅ | bcos ma daṅ | ’dus byas daṅ | sems pas byas pa daṅ | rten ciṅ ’brel bar ’byuṅ ba’i ṅes par ’byuṅ ba yod do źes ṅa mi smra’o ||</p>
<p><a class='vuv' id='568'></a><a class='vvuv' id='26.21'></a>dge sloṅ dag gaṅ gi phyir ’di na ma skyes pa daṅ | ma byuṅ ba daṅ | ma bcos pa daṅ | ’dus ma byas pa daṅ | mi ’byuṅ ba yod pa de’i phyir | skye ba daṅ | ’byuṅ ba daṅ | bcos ma daṅ | ’dus byas daṅ | sems pas byas pa daṅ | rten ciṅ ’brel bar ’byuṅ ba’i ṅes par ’byuṅ ba yod do źes ṅa smra’o ||</p>
<p><a class='vuv' id='569'></a><a class='vvuv' id='26.22'></a>skyes daṅ byuṅ daṅ ’byuṅ ba daṅ ||<br>
bcos daṅ dus byas mi brtan źiṅ ||<br>
rga daṅ ’chi daṅ rmoṅs pa yi ||<br>
chos can rab tu ’jig ’gyur ba ||<br>
zas kyi rgyud las byuṅ ba yi ||<br>
’jig ’gyur ’di la dga’ mi bya ||</p>
<p><a class='vuv' id='570'></a><a class='vvuv' id='26.23'></a>de yi ṅes par ’byuṅ ba’i gźi ||<br>
rtog daṅ dpyod daṅ źi ba daṅ ||<br>
sdug bsṅal chos rnams ’gags pa ste ||<br>
’du byed ñe bar źi ba bde ||</p>
<p><a class='vuv' id='571'></a><a class='vvuv' id='26.24'></a>dge sloṅ dag de ni gaṅ du yaṅ gnas par mi ’gyur te | sa la gas par mi ’gyur | chu la ma yin | me la ma yin | rluṅ la ma yin | nam mkha’ mtha’ yas skye mched lam yi | rnam śes mtha’ yas skye mched la ma yin ||</p>
<p><a class='vuv' id='572'></a><a class='vvuv' id='26.24'></a>ci yaṅ med pa’i skye mched la ma yin | ’du śes yod min med min skye mched la ma yin | ’jig rten ’di la ma yin | ’jig rten pha rol la ma yin | ñi ma daṅ zla ba gñis la gas pa ma yin te | ’di la dmigs pa med par ṅas mṅon par śes so ||</p>
<p><a class='vuv' id='573'></a><a class='vvuv' id='26.25'></a>dge sloṅ dag de la ’gro ba daṅ ’oṅ ba yod par ṅa mi smra ste | gnas par ma yin no ||<br>
’chi ’pho yod par ṅa mi smra ste | skye bar ma yin | ’adilta bu ’di ni sdug bsṅal gyi mtha’ yin no ||</p>
<p><a class='vuv' id='574'></a><a class='vvuv' id='26.26'></a>sa daṅ chu daṅ me daṅ rluṅ ||<br>
gaṅ la’aṅ gnas pa ma yin pa ||<br>
de la dkar pos gsal mi byed ||<br>
de la mun pa’aṅ yod ma yin ||</p>
<p><a class='vuv' id='575'></a><a class='vvuv' id='26.27'></a>de la zla bas snaṅ mi byed ||<br>
de la ñi mas mṅon mi byed ||<br>
thub pa bram ze gaṅ yin pa ||<br>
des ni raṅ gis rig pa yin ||<br>
de ni gzugs daṅ gzugs med daṅ ||<br>
sdug bsṅal kun las rab tu grol ||</p>
<p><a class='vuv' id='576'></a><a class='vvuv' id='26.28'></a>mthar phyin ’jigs pa med pa ste ||<br>
rlom med ’gyod pa med pa yin ||<br>
srid pa’i zug rṅu gtubs pa ste ||<br>
lus kyi tha mar gyur pa yin ||</p>
<p><a class='vuv' id='577'></a><a class='vvuv' id='26.29'></a>’di ni mthar phyin rnams kyi mchog ||<br>
źi ba’i go ’phaṅ bla med pa ||<br>
mtshan ma thams cad zad pa ste ||<br>
byaṅ grol go ’phaṅ ’chi med yin ||</p>
<p><a class='vuv' id='578'></a><a class='vvuv' id='26.30'></a>mtshuṅs daṅ mi mtshuṅs ’byuṅ ba yi ||<br>
’du byed thub pas rab tu spaṅs ||<br>
naṅ du mñam bźag dga’ ba yis ||<br>
sgo ṅa’i sbubs ni dral nas byuṅ ||</p>
<p><a class='kilde' id='kilde842329'></a><a class='d-vp' id='234a7-234b1'></a><a class='vuv' id='579'></a><a class='vvuv' id='26.31'></a> sbyin kun chos kyi sbyin pas thub ||<br>
dga’ kun chos kyi dga’ bas thub ||<br>
stobs kun bzod pa’i stobs kyis thub ||<br>
bde kun sred pa zad pas thub ||</p>
</blockquote>
<p class='endsection'>mya ṅan las ’das pa’i tsoms te ñi śu rtsa drug pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
