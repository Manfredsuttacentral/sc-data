<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg5' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>5. Agreeable things</span></h1>
</header>
<blockquote class='gatha'>
<p><a class='kilde' id='kilde841809'></a><a class='d-vp' id='214a4'></a></p>
<p><a class='kilde' id='kilde841810'></a><a class='d-vp' id='214a4-b3'></a><a class='vuv' id='120'></a><a class='vvuv' id='5.1'></a> || sdug pa rnams las mya ṅan skye ||<br>
sdug pa rnams las ’jigs pa skye ||<br>
sdug pa dag ni rnam spaṅs na ||<br>
mya ṅan med ciṅ ’jigs pa med ||</p>
<p><a class='vuv' id='121'></a><a class='vvuv' id='5.2'></a>sdug gu ma las mya ṅan skye ||<br>
sdug las sdug bsṅal sdug las ’jigs ||<br>
sdug gu ma dag gźan gyur na ||<br>
yi mug ’gyur ba thob par byed ||</p>
<p><a class='vuv' id='122'></a><a class='vvuv' id='5.3'></a>’jig rten sdug bsṅal rnam pa du ma daṅ ||<br>
mya ṅan smre sṅags ’don pa ji sñed pa ||<br>
de dag sdug pa dag las rten te ’byuṅ ||<br>
sdug pa spaṅs na de dag yod mi ’gyur ||</p>
<p><a class='vuv' id='123'></a><a class='vvuv' id='5.4'></a>gaṅ phyir ’jig rten ’ga’ na’aṅ sdug med pa ||<br>
gaṅ yin de dag bde źiṅ mya ṅan med||<br>
de bas gduṅ med rdul bral don gñer bas ||<br>
nam yaṅ sdug par byed pa mi bya’o ||</p>
<p><a class='vuv' id='124'></a><a class='vvuv' id='5.5'></a>sdug pa ma mthoṅ sdug bsṅal la ||<br>
mi sdug mthoṅ na’aṅ de bźin pas ||<br>
nam yaṅ sdug daṅ phrad mi bya ||<br>
mi sdug daṅ yaṅ phrad mi bya ||</p>
<p><a class='vuv' id='125'></a><a class='vvuv' id='5.6'></a>sdug pa daṅ ni bye bral daṅ ||<br>
mi sdug ba daṅ phrad pa yis ||<br>
gaṅ gis mi dag rgas byed pa’i ||<br>
mya ṅan mi bzad skye bar ’gyur ||</p>
<p><a class='vuv' id='126'></a><a class='vvuv' id='5.7'></a>sdug pa śi bar gyur pa na ||<br>
gñen ’dun mdza’ bśes maṅ po dag ||<br>
yun riṅ dus su mya ṅan daṅ ||<br>
sdug daṅ bral bas sdug bsṅal ’gyur ||</p>
<p><a class='vuv' id='127'></a><a class='vvuv' id='5.8'></a>gaṅ la sdug daṅ sdug min med ||<br>
de la mdud pa yod min pas ||<br>
de ltas sdug ñin sdig can la ||<br>
sdug par byed pa mi bya’o ||</p>
<p><a class='vuv' id='128'></a><a class='vvuv' id='5.9'></a>sdug la bltas te don btaṅ nas ||<br>
bde sbyor rnams la mi ’jug ciṅ ||<br>
bdag ñid mi bde’i sbyor ldan dag ||<br>
bde sbyoṅ don ldan rnams la smon ||</p>
<p><a class='vuv' id='129'></a><a class='vvuv' id='5.10'></a>gzugs sdug bde bas bsdams pa dag ||<br>
lha mi so so’i ris dag tu ||<br>
sdig pa byed ciṅ yoṅs ñams nas ||<br>
rga daṅ ’chi ba’i dbaṅ du ’gro ||</p>
<p><a class='kilde' id='kilde841820'></a><a class='d-vp' id='214b3-215a2'></a><a class='vuv' id='130'></a><a class='vvuv' id='5.11'></a> gaṅ źig ñin daṅ mtshan rnams su ||<br>
bag yod gzugs sdug spoṅ byed pa ||<br>
des ni spaṅ dka’ bdud zas daṅ ||<br>
sdig pa’i rtsa ba’aṅ druṅs nas phyuṅ ||</p>
<p><a class='vuv' id='131'></a><a class='vvuv' id='5.12'></a>legs min legs par tshul daṅ ni ||<br>
sdug min sdug pa’i tshul gyis daṅ ||<br>
sdug bsṅal bde ba’i tshul gyis su ||<br>
bag med rnams ni mṅon du ’joms ||</p>
<p><a class='vuv' id='132'></a><a class='vvuv' id='5.13'></a>gal te bdag la dga’ byed na ||<br>
ñes par byed pas bde ba dag ||<br>
bde blag kho nar mi ’thob pas ||<br>
’di ni sdug la gźug mi bya ||</p>
<p><a class='vuv' id='133'></a><a class='vvuv' id='5.14'></a>gal te bdag la dga’ byed na ||<br>
legs par byed pas bde ba dag ||<br>
bde blag kho nar thob ’gyur bas ||<br>
’di ni sdig la gźug mi bya ||</p>
<p><a class='vuv' id='134'></a><a class='vvuv' id='5.15abcd'></a>dper na dgon pa’i groṅ khyer dag ||<br>
brtan pa’i ’obs kyis bskor ba ltar ||<br>
gal te bdag la dga’ byed na ||<br>
’di ni bsruṅ bas legs par bsruṅ ||</p>
<p><a class='vuv' id='135'></a><a class='vvuv' id='5.16a15ef16b'></a>gal te bdag la dga’ byed na ||<br>
thun gsum gaṅ yaṅ ruṅ ba la ||<br>
mkhas pas mel tse bya ba yis ||<br>
’di ni sba bas legs par sba ||</p>
<p><a class='vuv' id='136'></a><a class='vvuv' id='5.16cd17'></a>dper na dgon pa’i groṅ khyer dag ||<br>
phyi naṅ sruṅ bar byed pa ltar ||<br>
dal ’byor chud ni mi zos pa ||<br>
de ltar bdag ni bsruṅ bar bya ||<br>
sems can dmyal bar skye na yaṅ ||<br>
dal ’byor thal bas ’gyod par ’oṅ ||</p>
<p><a class='vuv' id='137'></a><a class='vvuv' id='5.18'></a>phyogs rnams kun du sems kyis yoṅs brtags kyaṅ ||<br>
bdag las ches sdug ’ga’ yaṅ ma mthoṅ ba ||<br>
de ltar so sor gźan la’aṅ raṅ sdug pas ||<br>
de phyir bdag dgas gźan la gnod mi bya ||</p>
<p><a class='vuv' id='138'></a><a class='vvuv' id='5.19'></a>thams cad la yaṅ srog ’di sdug ||<br>
thams cad chad pas ’jigs pa na ||<br>
raṅ gi ñams las dpag gyis te ||<br>
brtseg par mi bya gsad mi bya ||</p>
<p><a class='vuv' id='139'></a><a class='vvuv' id='5.20'></a>rgyaṅ thag bcad par spyugs pa’i mi ||<br>
riṅ nas ne źo med ’oṅs na ||<br>
gñen bśes mdza’ bo lhags nas su ||<br>
a la la źes mṅon par dga’ ||</p>
<p><a class='kilde' id='kilde841830'></a><a class='d-vp' id='215a2-6'></a><a class='vuv' id='140'></a><a class='vvuv' id='5.21'></a> de bźin bsod nams byas pa’i mi ||<br>
’jig rten ’di nas pha rol tu ||<br>
phyin tshe ñin bźin bsod nams dag ||<br>
’oṅs nas mṅon par dga’ par byed ||</p>
<p><a class='vuv' id='141'></a><a class='vvuv' id='5.22'></a>de bas ’jig rten pha rol gyi ||<br>
ched du bsod nams bsags par gyis ||<br>
bsod nams ’jig rten pha rol tu ||<br>
lus can rnams kyi gnas su ’gyur ||</p>
<p><a class='vuv' id='142'></a><a class='vvuv' id='5.23'></a>gaṅ źig legs spyad spyod byed pa’i ||<br>
dge la lha rnams stoṅ par byed ||<br>
’di na’aṅ smad par mi ’gyur la ||<br>
mtho ris su yaṅ dga’ ba ’thob ||</p>
<p><a class='vuv' id='143'></a><a class='vvuv' id='5.24'></a>chos gnas tshul khrims phun sum tshogs ||<br>
ṅo tsha śes śiṅ bden par smra ||<br>
raṅ gi bya ba byed pa la ||<br>
skye bo gźan rnams dga’ bar byed ||</p>
<p><a class='vuv' id='144'></a><a class='vvuv' id='5.25'></a>raṅ gi don ni byed pa la ||<br>
’di ltar gźan rnams dga’ ’gyur źiṅ ||<br>
mthoṅ ba’i chos la bsṅags pa daṅ ||<br>
pha rol tu yaṅ bde ’gror ’gyur ||</p>
<p><a class='vuv' id='145'></a><a class='vvuv' id='5.26'></a>gtams na gnaṅ ba’i tshig smra daṅ ||<br>
mi rigs spyod las zlog pa la ||<br>
dam pa rnams ni dga’ bar byed ||<br>
dam pa ma yin dga’ mi ’gyur ||</p>
<p><a class='vuv' id='146'></a><a class='vvuv' id='5.27'></a>de bas mchog daṅ mchog min pa ||<br>
śi ’phos bral bar gyur pa na ||<br>
dam pa ma yin dmyal bar ’gro ||<br>
dam pa mtho ris ’gro bar ’gyur ||</p>
</blockquote>
<p class='endsection'>sdug pa’i tshoms te lṅa pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
