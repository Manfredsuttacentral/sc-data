<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg32' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>32. The Brixu</span></h1>
</header>
<blockquote class='gatha'>
<p><a class='kilde' id='kilde842617'></a><a class='d-vp' id='245b6'></a></p>
<p><a class='kilde' id='kilde842618'></a><a class='d-vp' id='245b6-246a7'></a><a class='vuv' id='833'></a><a class='vvuv' id='32.1'></a> || dge sloṅ bsod sñoms byed pa bdag raṅ tsam ||<br>
’graṅs bar byed kyi gźan dag mi gso ba ||<br>
rtag tu ñer źi dran daṅ ldan pa yi ||<br>
skyob pa de la lha rnams dga’ bar byed ||</p>
<p><a class='vuv' id='834'></a><a class='vvuv' id='32.2'></a>dge sloṅ bsod sñoms byed pa bdag raṅ tsam ||<br>
’graṅs par byed kyi gźan dag mi gso ba ||<br>
skyob pa de la lha rnams dga’ byed kyi ||<br>
bkur sti nor daṅ grags ’dod rnams la min ||</p>
<p><a class='vuv' id='835'></a><a class='vvuv' id='32.3'></a>dge sloṅ ’dod pa kun spaṅs śiṅ ||<br>
mdun na gnas pa’i rdul bsal ba ||<br>
bdag med thub pa brten pa yis ||<br>
gźan la smra bar bya mi dgos ||</p>
<p><a class='vuv' id='836'></a><a class='vvuv' id='32.4'></a>skye bo ma bsdams tshig gis gnod byed pa ||<br>
mi bzad rjod pa’i tshig de thos gyur kyaṅ ||<br>
dge sloṅ sdaṅ sems bral la ci mi sñam ||<br>
g-yul ṅor glaṅ chen mda’ yis bsnun pa bźin ||<br>
(skye bo ma bsdams tshig gis gnod beyada pa ||<br>
mi bzad rjod pa’i tshig de thos gyur kyaṅ ||<br>
dge sloṅ yid legs bźag la ji mi sñam ||<br>
g-yul ṅor glaṅ chen mda’ yis bsnun pa bźin ||)</p>
<p><a class='vuv' id='837'></a><a class='vvuv' id='32.5'></a>bzo yis mi ’tsho yaṅ źiṅ bdag la dga’ ||<br>
dbaṅ po dul źiṅ kun las rnam grol źiṅ ||<br>
khyim la ma chags bag med ’dod sred spaṅs ||<br>
gcig pu spyod byed de ni dge sloṅ yin ||</p>
<p><a class='vuv' id='838'></a><a class='vvuv' id='32.6'></a>’tsho gtsaṅ sñom las med pa yi ||<br>
grogs po ’thun pa bsten bya źiṅ ||<br>
so sor bgo bśa’ bya ba daṅ ||<br>
spyod yul cho ga mkhas par bya ||<br>
spyod yul cho ga mkhas pa yis ||<br>
sdug bsṅal zad pa thob par ’gyur ||</p>
<p><a class='vuv' id='839'></a><a class='vvuv' id='32.7'></a>lag pa legs bsdams rkaṅ pa legs bsdams daṅ ||<br>
tshig rnams legs bsdams dbaṅ po legs bsdams śiṅ ||<br>
gcig pu naṅ du mñam par ’jog la dga’ ||<br>
chos śes de ni dge sloṅ yin źes gsuṅ ||</p>
<p><a class='vuv' id='840'></a><a class='vvuv' id='32.8'></a>dge sloṅ chos la kun dga’ źiṅ ||<br>
chos dga’ chos la sems pa daṅ ||<br>
chos la rjes su dran pa dag ||<br>
chos las yoṅs su ñams mi ’gyur ||</p>
<p><a class='vuv' id='841'></a><a class='vvuv' id='32.9'></a>dge sloṅ khaṅ stoṅ źugs nas su ||<br>
naṅ la lta bar byed pa daṅ ||<br>
chos rnams legs par mthoṅ ba dag ||<br>
lha yi dga’ daṅ ldan par ’gyur ||</p>
<p><a class='vuv' id='842'></a><a class='vvuv' id='32.10'></a>ji lta ji ltar phuṅ po la ||<br>
skye daṅ ’jig par legs rtogs pa ||<br>
de lta de ltar de yis ni ||<br>
dga’ daṅ mgu ba ñid kyaṅ ’thob ||<br>
dge sloṅ dga’ ba maṅ po yis ||<br>
sdug bsṅal zad pa thob par ’gyur ||</p>
<p><a class='kilde' id='kilde842628'></a><a class='d-vp' id='246a7-b5'></a><a class='vuv' id='843'></a><a class='vvuv' id='32.11'></a> ji ltar brag gi ri bo dag ||<br>
rluṅ gis rab tu mi g-yos ltar ||<br>
de bźin dge sloṅ ’dod chags dag ||<br>
zad pa kun tu rab mi g-yo ||</p>
<p><a class='vuv' id='844'></a><a class='vvuv' id='32.12'></a>ji ltar brag gi ri bo dag ||<br>
rluṅ gis rab tu mi g-yos ltar||<br>
de bźin dge sloṅ źe sdaṅ dag ||<br>
zad pa kun tu rab mi g-yo ||</p>
<p><a class='vuv' id='845'></a><a class='vvuv' id='32.13'></a>ji ltar brag gi ri bo dag ||<br>
rluṅ gis rab tu mi g-yos ltar ||<br>
de bźin dge sloṅ gti mug dag ||<br>
zad pa kun tu rab mi g-yo ||</p>
<p><a class='vuv' id='846'></a><a class='vvuv' id='32.14'></a>ji ltar brag gi ri bo dag ||<br>
rluṅ gis rab tu mi g-yos ltar ||<br>
de bźin dge sloṅ ṅa rgyal dag ||<br>
zad pa kun du rab mi g-yo ||</p>
<p><a class='vuv' id='847'></a><a class='vvuv' id='32.15'></a>ji ltar brag gi ri bo dag ||<br>
rluṅ gis rab tu mi g-yos ltar ||<br>
de bźin dge sloṅ chags pa dag ||<br>
zad pa ku tu rab mi g-yo ||</p>
<p><a class='vuv' id='848'></a><a class='vvuv' id='32.16'></a>ji ltar brag gi ri bo dag ||<br>
rluṅ gis rab tu mi g-yos ltar ||<br>
de bźin dge sloṅ sred pa dag ||<br>
zad pa kun du rab mi g-yo ||</p>
<p><a class='vuv' id='849'></a><a class='vvuv' id='32.17'></a>gaṅ la kun du sogs med ciṅ ||<br>
gaṅ la bdag gir byed med pa ||<br>
gaṅ dag med na’aṅ mi gduṅ ba ||<br>
de ni dge sloṅ źes brjod do ||</p>
<p><a class='vuv' id='850'></a><a class='vvuv' id='32.18'></a>re źig gźan la sloṅ ba tsam ||<br>
ji ga dge sloṅ min pa sñam ||<br>
groṅ pa’i chos ni ’dzin byed pa ||<br>
ji ga dge sloṅ min pa sñam ||</p>
<p><a class='vuv' id='851'></a><a class='vvuv' id='32.19'></a>gaṅ źig dge daṅ sdig pa dag ||<br>
rab spaṅs tshaṅs par spyod ldan źiṅ ||<br>
sde tshogs spaṅs nas spyod byed la ||<br>
de ni dge sloṅ źes brjod do ||</p>
<p><a class='vuv' id='852'></a><a class='vvuv' id='32.20'></a>dge sloṅ gaṅ źig byams gnas śiṅ ||<br>
saṅs rgyas bstan la rab daṅ ba ||<br>
des ni blta bas mi ṅoms pa’i||<br>
źi ba’i go ’phaṅ thob par ’gyur ||</p>
<p><a class='kilde' id='kilde842638'></a><a class='d-vp' id='246b5-247a5'></a><a class='vuv' id='853'></a><a class='vvuv' id='32.21'></a> dge sloṅ gaṅ źig byams gnas śiṅ ||<br>
saṅs rgyas bstan la rab daṅ des ||<br>
’du byed ñer źi źib yi ||<br>
źi ba’i go ’phaṅ thob par ’gyur ||<br>
(dge sloṅ gaṅ źig byams gnas śiṅ ||<br>
saṅs rgyas bstan la rab daṅ ba ||<br>
des ni kun sbyor kun zad pa ||<br>
rim gyis mṅon sum byed par ’gyur ||<br>
dge sloṅ gaṅ źig byams gnas śiṅ ||<br>
saṅs rgyas bstan la rab daṅ bas ||<br>
bdag ñid ṅan ’gro las ’dren te ||<br>
’dam rdzab las ni glaṅ chen bźin ||<br>
dge sloṅ gaṅ źig byams gnas śiṅ ||<br>
saṅs rgyas bstan la rab daṅ bas ||<br>
sdig pa’i chos rnams sprug byed de ||<br>
rluṅ gis ljon śiṅ lo ma bźin ||)</p>
<p><a class='vuv' id='854'></a><a class='vvuv' id='32.22'></a>dge sloṅ gaṅ źig byams gnas śiṅ ||<br>
saṅs rgyas bstan la rab daṅ bas ||<br>
mya ṅan ’das daṅ ñe ba’i phyir ||<br>
yoṅs su ñams ’gyur mi srid do ||</p>
<p><a class='vuv' id='855'></a><a class='vvuv' id='32.23'></a>sems dga’ yid ni bzaṅ ba daṅ ||<br>
dga’ daṅ mi dga’ zil gnon pa’i ||<br>
dge sloṅ dga’ ba maṅ po yis ||<br>
sdug bsṅal zad pa thob par ’gyur ||</p>
<p><a class='vuv' id='856'></a><a class='vvuv' id='32.24'></a>lus źiṅ ṅag ni źi ba daṅ ||<br>
sems źi legs par mñam źag ciṅ ||<br>
’jig rten zaṅ ziṅ spaṅs pa yi ||<br>
dge sloṅ ñer źi yin źes brjod ||<br>
(tiṅ ’dzin med la śes rab med ||<br>
śes rab med la tiṅ ’dzin med ||<br>
śes rab tiṅ ’dzin ldan pa de ||<br>
dge sloṅ yin źes brjod par bya ||)</p>
<p><a class='vuv' id='857'></a><a class='vvuv' id='32.25'></a>tiṅ ’dzin med la śes rab med ||<br>
śes rab med la tiṅ ’dzin med ||<br>
śes rab tiṅ ’dzin ldan pa de ||<br>
ma ṅan ’das daṅ ñe ba ñid ||</p>
<p><a class='vuv' id='858'></a><a class='vvuv' id='32.26'></a>de bas tiṅ ’dzin śes rab la ||<br>
mkhas pa rnams kyis ’jug bya ste ||<br>
de bźin śes rab dge sloṅ de’i ||<br>
daṅ por bya ba ’di yin no ||</p>
<p><a class='vuv' id='859'></a><a class='vvuv' id='32.27'></a>dge sloṅ yaṅ dag sdom spyod pas ||<br>
chog śes dbaṅ po bsdam bya źiṅ ||<br>
so sor thar pas bsdam par bya ||<br>
zas kyi tshod kyaṅ śes par bya ||<br>
bas mtha’ dgon par gnas bya źiṅ ||<br>
lhag pa’i sems la rnal ’byor bya ||<br>
’di ni saṅs rgyas bstan pa yin ||</p>
<p><a class='vuv' id='860'></a><a class='vvuv' id='32.28'></a>gaṅ gi lus daṅ ṅag daṅ ni ||<br>
yid la ñes byas med gyur pa ||<br>
de ni dge ba’i tshul khrims can ||<br>
ṅo tsha’i yid ldan dge sloṅ yin ||</p>
<p><a class='vuv' id='861'></a><a class='vvuv' id='32.29'></a>gaṅ gis rdzogs pa’i byaṅ chub kyi ||<br>
phyogs kyi chos bdun legs bsgoms pa ||<br>
de ni dge ba’i chos can de ||<br>
mñam bźag dge sloṅ yin źes gsuṅ ||</p>
<p><a class='vuv' id='862'></a><a class='vvuv' id='32.30'></a>’di na gaṅ źig bdag ñid kyi ||<br>
sdug bsṅal zad pa rab śes la ||<br>
dge źiṅ śes rab ldan pa de ||<br>
zag med dge sloṅ yin źes gsuṅ ||</p>
<p><a class='kilde' id='kilde842648'></a><a class='d-vp' id='247a5-b6'></a><a class='vuv' id='863'></a><a class='vvuv' id='32.32b3132a'></a> zag pa zad pa ma thob na ||<br>
tshul khrims brtul źugs tsam dag gam ||<br>
yaṅ na thos pa maṅ po ’am ||<br>
dben pa dag tu gnas kyaṅ ruṅ ||<br>
tiṅ ’dzin thob par gyur kyaṅ ṅal ||<br>
gdeṅ drod chod pa’i dge sloṅ min ||</p>
<p><a class='vuv' id='864'></a><a class='vvuv' id='32.33ab32cd'></a>phuṅ po la ni bdag zer ba’i ||<br>
’jig rten ’di dag gduṅ ba skye ||<br>
rdzogs pa’i byaṅ chub bde ba ni ||<br>
’phags pas bstan pa mṅon du bya ||</p>
<p><a class='vuv' id='865'></a><a class='vvuv' id='32.33cd34'></a>ji lta ji ltar bsam byas pa ||<br>
de lta de ltar gźan du ’gyur ||<br>
gźan du ’gyur ba’i ’jig rten ’di ||<br>
srid pa la chags srid la dga’ ||<br>
srid la mṅon chags srid la dga’ ||<br>
srid pa ñid la mṅon par dga’ ||</p>
<p><a class='vuv' id='866'></a><a class='vvuv' id='32.35'></a>dga’ bya gaṅ yin de sdug bsṅal ||<br>
skyi g-ya’ gaṅ yin de bde bas ||<br>
srid pa rab tu spaṅ ba’i phyir ||<br>
’di na tshaṅs par spyod pa ste ||</p>
<p><a class='vuv' id='867'></a><a class='vvuv' id='32.36'></a>dge sbyoṅ bram ze ji sñed pa ||<br>
srid pas srid las ṅes ’byuṅ zer ||<br>
de dag thams cad srid pa las ||<br>
ṅes ’byuṅ min źes brjod par bya ||<br>
(dge sbyoṅ bram ze ji sñed pa ||<br>
srid pas srid las ṅes ’byuṅ zer ||<br>
de dag thams cad srid pa las ||<br>
rnam grol min źes brjod par bya ||)</p>
<p><a class='vuv' id='868'></a><a class='vvuv' id='32.37'></a>len pa’i rkyen las sdug bsṅal byuṅ ||<br>
sdug bsṅal las ni len pa byuṅ ||<br>
len pa thams cad yoṅs zad na ||<br>
sdug bsṅal rab tu ’byuṅ ba med ||</p>
<p><a class='vuv' id='869'></a><a class='vvuv' id='32.38'></a>len pa thams cad na srid pa’i rnam pa ji sñed yod pa de dag thams cad ni mi rtag pa | sdug bsṅal ba | yoṅs su ’gyur ba’i chos can yin no źes de ltar de dag la yaṅ dge ba’i śes rab kyis ji lta ba bźin du mthoṅ na | srid pa’i sred pa rab tu spoṅ bar ’gyur źiṅ ||<br>
srid pa med pas mṅon par mi dga’ bar ’gyur ro ||</p>
<p><a class='vuv' id='870'></a><a class='vvuv' id='32.39'></a>de ltar mya ṅan las ’das pa’i dge sloṅ skyob pa ni gźan du len pa med ciṅ yaṅ srid med par ’gyur te | bdud zil gyis non pa daṅ | g-yul las rgyal ba daṅ ||<br>
srid pa thams cad las rab tu ’das pa ’di lta bu ’di ni sdug bsṅal gyi mtha’ yin no ||</p>
<p><a class='vuv' id='871'></a><a class='vvuv' id='32.41'></a>dge sloṅ dṅos po bcad pa daṅ ||<br>
ñe bar źi źiṅ sems źi ba ||<br>
de ni yaṅ srid med par ’gyur ||<br>
skye ba’i ’khor ba rnam par spaṅs ||</p>
<p><a class='vuv' id='872'></a><a class='vvuv' id='32.40'></a>dge sloṅ dṅos po bcad pa daṅ ||<br>
ñe bar źi źiṅ sems źi ba ||<br>
de ni bdud kyi ’chiṅ las grol ||<br>
skye ba’i ’khor ba rnam par spaṅs ||</p>
<p><a class='kilde' id='kilde842658'></a><a class='d-vp' id='247b6-248a3'></a></p>
<p><a class='vuv' id='873'></a><a class='vvuv' id='32.43'></a>dge sloṅ dṅos po bcad pa daṅ ||<br>
sems ni zag pa med gyur pa ||<br>
de ni yaṅ srid med pa ste ||<br>
skye ba’i ’khor ba rnam par spaṅs ||</p>
<p><a class='vuv' id='874'></a><a class='vvuv' id='32.42'></a>dge sloṅ dṅos po bcad pa daṅ ||<br>
sems ni zag pa med gyur pa ||<br>
de ni bdud kyi ’chiṅ las grol ||<br>
skye ba’i ’khor ba rnam par spaṅs ||</p>
<p><a class='vuv' id='875'></a><a class='vvuv' id='32.47'></a>dge sloṅ dṅos po bcad pa daṅ ||<br>
srid pa’i sred pa gtubs gyur pa ||<br>
de ni yaṅ srid med par ’gyur ||<br>
skye ba’i ’khor ba rnam par spaṅs ||</p>
<p><a class='vuv' id='876'></a><a class='vvuv' id='32.46'></a>dge sloṅ dṅos po bcad pa daṅ ||<br>
srid pa’i sred pa bcad gyur pa ||<br>
de ni bdud kyi ’chiṅ las grol ||<br>
skye ba’i ’khor ba rnam par spaṅs ||</p>
<p><a class='vuv' id='877'></a><a class='vvuv' id='32.48'></a>gaṅ źig ’dam rdzab legs rgal ciṅ ||<br>
groṅ gi tsher ma dkrugs pa daṅ ||<br>
’dod chags zad pa rjes thob pa ||<br>
de ni dge sloṅ yin źes brjod ||</p>
<p><a class='vuv' id='878'></a><a class='vvuv' id='32.49'></a>gaṅ źig ’dam rdzab legs rgal ciṅ ||<br>
groṅ gi tsher ma dkrugs pa daṅ ||<br>
źe sdaṅ zad pa rjes thob pa ||<br>
de ni dge sloṅ yin źes brjod ||</p>
<p><a class='vuv' id='879'></a><a class='vvuv' id='32.50'></a>gaṅ źig ’dam rdzab legs rgal ciṅ ||<br>
groṅ gi tsher ma dkrugs pa daṅ ||<br>
gti mug zad pa rjes thob pa ||<br>
de ni dge sloṅ yin źes brjod ||</p>
<p><a class='kilde' id='kilde842668'></a><a class='d-vp' id='248a3-6'></a><a class='vuv' id='880'></a><a class='vvuv' id='32.51'></a> gaṅ źig ’dam rdzab legs rgal ciṅ ||<br>
groṅ gi tsher ma dkrugs pa daṅ ||<br>
ṅa rgyal zad pa rjes thob pa ||<br>
de ni dge sloṅ yin źes brjod ||</p>
<p><a class='vuv' id='881'></a><a class='vvuv' id='32.52'></a>gaṅ źig ’dam rdzab legs rgal ciṅ ||<br>
groṅ gi tsher ma dkrugs pa daṅ ||<br>
chags pa zad pa rjes thob pa ||<br>
de ni dge sloṅ yin źes brjod ||</p>
<p><a class='vuv' id='882'></a><a class='vvuv' id='32.53'></a>gaṅ źig ’dam rdzab legs rgal ciṅ ||<br>
groṅ gi tsher ma dkrugs pa daṅ ||<br>
sred pa zad pa rjes thob pa ||<br>
de ni dge sloṅ yin źes brjod ||</p>
<p><a class='vuv' id='883'></a><a class='vvuv' id='32.54'></a>gaṅ źig gśe ba daṅ ni gsod pa daṅ ||<br>
’chiṅ daṅ groṅ gi tsher ma thul ba daṅ ||<br>
gaṅ źig ri bo bźin gnas mi bkri źiṅ ||<br>
sdug bdes mi g-yo de ni dge sloṅ yin ||</p>
<p><a class='vuv' id='884'></a><a class='vvuv' id='32.55'></a>skur pa mi ’debs sgro ’dogs mi byed ciṅ ||<br>
’jig rten ’di kun brdzun rtogs dge sloṅ gaṅ ||<br>
de ni pha rol min pa’i pha rol po ||<br>
spoṅ ste sprul rgas pags rñiṅ rje ba bźin ||</p>
<p><a class='kilde' id='kilde842678'></a><a class='d-vp' id='248a6-b6'></a></p>
<p><a class='vuv' id='885'></a><a class='vvuv' id='32.62'></a>sbrul gyis dug btaṅ ba la sman bźin du ||<br>
’dod chags laṅs pa ’dul ba’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sprul rgas pags rñiṅ rje ba bźin ||</p>
<p><a class='vuv' id='886'></a><a class='vvuv' id='32.63'></a>sbrul gyis dug btaṅ ba la sman bźin du ||<br>
źe sdaṅ laṅs pa ’dul ba’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='887'></a><a class='vvuv' id='32.64'></a>sbrul gyis dug btaṅ ba la sman bźin du ||<br>
gti mug laṅs pa ’dul ba’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='888'></a><a class='vvuv' id='32.65'></a>sbrul gyis dug bataṅaba la sman bźin du ||<br>
ṅa rgyal laṅs pa ’dul ba’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='889'></a><a class='vvuv' id='32.66'></a>sbrul gyis dug btaṅ ba la sman bźin du ||<br>
chags pa laṅs pa ’dul ba’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||<br>
(sbrul gyis dug btaṅ ba la sman bźin du ||<br>
khro ba laṅs pa ’dul ba’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||)</p>
<p><a class='vuv' id='890'></a><a class='vvuv' id='32.67'></a>sbrul gyis dug btaṅ ba la sman bźin du ||<br>
sred pa laṅs pa ’dul ba’i dge sloṅ gaṅ ||<br>
de ni pha rol min pa’i pha rol mo ||<br>
stoṅ ste sbrul rgas pags rñiṅ rje ba bźin ||</p>
<p><a class='vuv' id='891'></a><a class='vvuv' id='32.68'></a>mthu chuṅ ’dam bu’i rags la kluṅ chen ltar ||<br>
’dod chags ma lus druṅs ’byin dge sloṅ gaṅ ||<br>
de ni pa rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='892'></a><a class='vvuv' id='32.69'></a>mthu chuṅ ’dam bu’i rags la kluṅ chen ltar ||<br>
źe sdaṅ ma lus druṅs ’byin dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='893'></a><a class='vvuv' id='32.70'></a>mthu chuṅ ’dam bu’i rags la kluṅ chen ltar ||<br>
gti mug ma lus druṅs ’byin dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas bags rñiṅ rje ba bźin ||</p>
<p><a class='kilde' id='kilde842698'></a><a class='d-vp' id='249a6-249'></a><a class='vuv' id='894'></a><a class='vvuv' id='32.71'></a> mthu chuṅ ’dam bu’i rags la kluṅ chen ltar ||<br>
ṅa rgyal ma lus druṅs ’byin dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='895'></a><a class='vvuv' id='32.72'></a>mthu chuṅ ’dam bu’i rigs la kluṅ chen ltar ||<br>
chags pa ma lus druṅs ’byin dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='896'></a><a class='vvuv' id='32.73'></a>mchu chuṅ ’dam bu’i rags la kluṅ chen ltar ||<br>
sred pa ma lus druṅs ’byin dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='897'></a><a class='vvuv' id='32.75'></a>’dod pa’i yon tan thams cad spoṅ byed ciṅ ||<br>
’dod sbyor ’chiṅ ba rnam bsal dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='898'></a><a class='vvuv' id='32.76'></a>sgrib pa thams cad spaṅs śiṅ sdig med pa ||<br>
yid gñis zug rṅu bcad pa’i dge sloṅ gaṅ ||<br>
de ni pha rol min pa’i pha rol pho ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='899'></a><a class='vvuv' id='32.77'></a>rtog pa rnam bsal naṅ gi ma lus la ||<br>
rnam par rtog pa med pa’i dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||<br>
(kun gźi byed pa ’ga’ med mi dge ba’i ||<br>
rtsa ba legs par druṇs phyuṅ dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||)</p>
<p><a class='vuv' id='900'></a><a class='vvuv' id='32.78'></a>nags sbyor byed pa ’ga’ med mi dge ba’i ||<br>
rtsa ba legs par druṅs phyuṅ dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='901'></a><a class='vvuv' id='32.79'></a>rims nad bcas pa ’ga’ med mi dge ba’i ||<br>
rtsa ba legs par druṅs phyuṅ dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='vuv' id='902'></a><a class='vvuv' id='32.80'></a>bag la ñal ba ’ga’ med mi dge ba’i ||<br>
rtsa ba legs par druṅs phyuṅ dge sloṅ gaṅ ||<br>
de ni pha rol min pa’i pha rol po ||<br>
spoṅ ste sbrul rgas pags rñiṅ rje ba bźin ||</p>
<p><a class='kilde' id='kilde842688'></a><a class='d-vp' id='248b6-249a6'></a><a class='vuv' id='903'></a><a class='vvuv' id='32.81'></a> khrims ldan gaṅ yin dge sloṅ de ||<br>
stoṅ ñid gaṅ ldan bsam gtan de ||<br>
rtag tu byed gaṅ rnal ’byor de ||<br>
mya ṅan ’das gaṅ bde ba de ||</p>
<p><a class='vuv' id='904'></a><a class='vvuv' id='32.82'></a>dge sloṅ dga’ daṅ mi dgas mi brjod ciṅ ||<br>
bas mtha’i gnas mal dag tu sten pa daṅ ||<br>
de ni bag yod gnas śiṅ sred pa yi ||<br>
’dod chags phra rgyas legs par ’byin par byed ||</p>
</blockquote>
<p class='endsection'>dge sloṅ gi tshoms te sum cu gñis pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
