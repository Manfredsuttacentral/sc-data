<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg22' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>22. The Hearer</span></h1>
</header>
<blockquote class='gatha'>
<p><a class='kilde' id='kilde842182'></a><a class='d-vp' id='228a6'></a></p>
<p><a class='kilde' id='kilde842183'></a><a class='d-vp' id='228a6-b4'></a><a class='vuv' id='448'></a><a class='vvuv' id='22.1'></a> || legs par thos daṅ legs spyod daṅ ||<br>
khyim nas legs par byuṅ ba daṅ ||<br>
spoṅ bar byed pas rab bskor ciṅ ||<br>
dge sbyoṅ gi ni rjes ’thun legs ||</p>
<p><a class='vuv' id='449'></a><a class='vvuv' id='22.2'></a>byis pa mi mkhas pa dag ni ||<br>
’chi ba med pa lta bur spyod ||<br>
mkhas pa dam pa’i chos dag la ||<br>
mtshan mo’i nad pa bźin du byed ||</p>
<p><a class='vuv' id='450'></a><a class='vvuv' id='22.3'></a>ji ltar khyim ni legs g-yogs pa ||<br>
mun pas khebs pa’i naṅ źugs na ||<br>
gzugs rnams yod par gyur kyaṅ ni ||<br>
mig ldan bźin du mi mthoṅ ba ||</p>
<p><a class='vuv' id='451'></a><a class='vvuv' id='22.4'></a>de bźin ’di na rigs skyes pa’i ||<br>
mi ni blo gros ldan gyur kyaṅ ||<br>
sdig pa daṅ ni dge ba’i chos ||<br>
ma thos par du śes mi ’gyur ||</p>
<p><a class='vuv' id='452'></a><a class='vvuv' id='22.5'></a>mig ldan mar me yod pa yis ||<br>
gzugs rnams mthoṅ ba ji lta bar ||<br>
de bźin dge daṅ sdig pa’i chos ||<br>
chos pas rnam par śes par ’gyur ||</p>
<p><a class='vuv' id='453'></a><a class='vvuv' id='22.6'></a>thos pas chos rnams rnam par śes ||<br>
thos pas sdig las ldog par ’gyur ||<br>
thos pas don med spoṅ bar byed ||<br>
thos pas mya ṅan ’das pa ’thob ||</p>
<p><a class='vuv' id='454'></a><a class='vvuv' id='22.7'></a>gal te thos pa maṅ gyur kyaṅ ||<br>
tshul khrims legs par mi sdom na ||<br>
de ni tshul khrims phyir smad ciṅ ||<br>
de yi thos pa phun sum min ||</p>
<p><a class='vuv' id='455'></a><a class='vvuv' id='22.8'></a>gal te thos pa ñuṅ gyur kyaṅ ||<br>
tshul khrims legs par sdom byed na ||<br>
de ni tshul khrims phyir bsṅags śiṅ ||<br>
de yi thos pa phun sum ’gyur ||</p>
<p><a class='vuv' id='456'></a><a class='vvuv' id='22.9'></a>gaṅ źig thos pa ñuṅ ba daṅ ||<br>
tshul khrims legs par mi sdom pa ||<br>
de ni gñi ga’i phyir smad ciṅ ||<br>
de yis brtul źugs phun sum min ||</p>
<p><a class='vuv' id='457'></a><a class='vvuv' id='22.10'></a>gaṅ źig maṅ du thos pa daṅ ||<br>
tshul khrims legs par sdom byed pa ||<br>
de ni gñi ga’i phyir bsṅags śiṅ ||<br>
de yis brtul źugs phun sum ’gyur ||</p>
<p><a class='kilde' id='kilde842193'></a><a class='d-vp' id='228b4-229a3'></a><a class='vuv' id='458'></a><a class='vvuv' id='22.11'></a> thos pa maṅ źiṅ chos ’dzin daṅ ||<br>
śes rab ldan źiṅ mñam bźag pa ||<br>
de dag sus kyaṅ smad ’os min ||<br>
’dzam bu’i gliṅ gi gser rgyan bźin ||</p>
<p><a class='vuv' id='459'></a><a class='vvuv' id='22.12'></a>gaṅ źig gzugs kyis rjes dpog ciṅ ||<br>
ṅa la sgra yis ’jal byed pa ||<br>
’dun pa’i ’dod chags ldan pa yi ||<br>
skye bo de yis ṅa mi śes ||</p>
<p><a class='vuv' id='460'></a><a class='vvuv' id='22.14'></a>gal te naṅ ni rnam śes śiṅ ||<br>
phyi rol mthoṅ bar ma gyur na ||<br>
naṅ gi ’bras bu mthoṅ ba gaṅ ||<br>
de ni sgra yis draṅ du ruṅ ||</p>
<p><a class='vuv' id='461'></a><a class='vvuv' id='22.13'></a>gal te phyi rol mthoṅ gyur ciṅ ||<br>
naṅ ni śes par ma gyur na ||<br>
phyi rol ’bras bu mthoṅ ba gaṅ ||<br>
de ni sgra yis draṅ du ruṅ ||</p>
<p><a class='vuv' id='462'></a><a class='vvuv' id='22.15'></a>gal te naṅ yaṅ mi śes śiṅ ||<br>
phyi rol mthoṅ bar ma gyur na ||<br>
byis pa kun nas bsgribs pa dag ||<br>
de ni sgra yis draṅ du ruṅ ||</p>
<p><a class='vuv' id='463'></a><a class='vvuv' id='22.16'></a>gal te naṅ ni rnam śes śiṅ ||<br>
phyi rol dag kyaṅ mthoṅ gyur pa ||<br>
bstan pa ṅes ’byuṅ śes rab can ||<br>
de ni sgra yis draṅ du ruṅ ||</p>
<p><a class='vuv' id='464'></a><a class='vvuv' id='22.17'></a>rna bas phal chen thos pa daṅ ||<br>
mig gis maṅ po mthoṅ na yaṅ ||<br>
bstan pa mthoṅ thos de kun gyis ||<br>
yid ches bya ba’i mi rigs so ||</p>
<p><a class='vuv' id='465'></a><a class='vvuv' id='22.18'></a>legs gsuṅs thos pa sñiṅ por śes pa daṅ ||<br>
tiṅ ṅe ’dzin dag sñiṅ por śes gyur kyaṅ ||<br>
gaṅ źig bag med rlaṅ por byed pa de’i ||<br>
thos daṅ śes pa don chen mi ’gyur ro ||</p>
<p><a class='vuv' id='466'></a><a class='vvuv' id='22.19'></a>gaṅ źig ’phags pas bstan pa’i chos dga’ źiṅ ||<br>
de bźi lus daṅ ṅag gis spyod byed pa ||<br>
de dag bzod ldan ’grogs dga’ dbaṅ po bsdams ||<br>
thos daṅ śes pa’i pha rol phyin pa ’thob ||</p>
</blockquote>
<p class='endsection'>thos pa’i tshoms te ñi śu gñis pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
