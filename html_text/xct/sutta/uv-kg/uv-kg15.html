<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg15' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>15. Reflection</span></h1>
</header>
<blockquote class='gatha'>
<p><a class='kilde' id='kilde842012'></a><a class='d-vp' id='221b7'></a></p>
<p><a class='kilde' id='kilde842013'></a><a class='d-vp' id='221b7-222a7'></a><a class='vuv' id='299'></a><a class='vvuv' id='15.1'></a> || saṅs rgyas kyis ni bstan pa bźin ||<br>
gaṅ gi dbugs dbyuṅ rdub dran pa ||<br>
yoṅs su rdzogs par legs bsgoms pas ||<br>
rim gyis yoṅs su byaṅ gyur te ||<br>
sprin bral ñi ma zla ba ltar ||<br>
’jig rten ’di na kun nas gsal ||</p>
<p><a class='vvuv' id='15.2'></a>’greṅ daṅ ’dug daṅ de bźin ñal ba daṅ ||<br>
lus daṅ de bźin sems ni ’jog byed ciṅ ||<br>
dge sloṅ dran pa de legs ’jon pa na ||<br>
sṅa phyi’i khyad par rnams ni ’thob par ’gyur ||<br>
sṅa phyi’i khyad par rnams ni thob gyur na ||<br>
’chi bdag rgyal pos bltar yaṅ med par ’gro ||</p>
<p><a class='vuv' id='300'></a><a class='vvuv' id='15.3'></a>lus rtogs dran pa ne bar bźag nas su ||<br>
reg pa’i skye mched drug ni bsdams byas te ||<br>
gaṅ źig rtag tu mñam par ’jog byed pa ||<br>
de bdag ñid kyis mya ṅan ’das pa rtogs ||</p>
<p><a class='vuv' id='301'></a><a class='vvuv' id='15.4'></a>gaṅ źig rtag tu rnam pa thams cad du ||<br>
lus rtogs dran pa ñe bar ’jog byed pa ||<br>
bdag ñid med ciṅ bdag gir ’dzin pa med ||<br>
bdag tu mi ’gyur bdag gir ’dzin mi ’gyur ||<br>
de ltar dge sloṅ mñam ’jog myur du ni ||<br>
yul la sred pa dag las rgal bar ’gyur ||</p>
<p><a class='vuv' id='302'></a><a class='vvuv' id='15.5'></a>gaṅ źig dran daṅ śes bźin mñam ’jog daṅ ||<br>
dga’ daṅ rab tu daṅ bas dus dus su ||<br>
chos ’di la spyod mel tse byed pa de ||<br>
skye rga rnams las rgal bar ’gyur źes gsuṅ ||</p>
<p><a class='vuv' id='303'></a><a class='vvuv' id='15.6'></a>de ltar rtag tu mel tse byed sten ciṅ ||<br>
dge sloṅ mkhas pa dran ldan brtson pa yis ||<br>
skye ba ku du sbyor ba spaṅs nas su ||<br>
des ni ’di la mya ṅan ’das pa ’thob ||</p>
<p><a class='vuv' id='304'></a><a class='vvuv' id='15.7'></a>gñid log de dag sad par byed pa yi ||<br>
mel tse bdag las khyod ñon cig ||<br>
ñal bas mel tse byed sla ste ||<br>
mel tse byed la ’jigs pa med ||</p>
<p><a class='vuv' id='305'></a><a class='vvuv' id='15.8'></a>mel tse byed par brtson pa daṅ ||<br>
ñin mtshan rjes su slob byed ciṅ ||<br>
’chi ba med la lhag mos pa’i ||<br>
zag pa rnams ni zad par ’gyur ||</p>
<p><a class='vuv' id='306'></a><a class='vvuv' id='15.9'></a>gaṅ źig ñin daṅ mtshan rnams su ||<br>
saṅs rgyas rjes su dran byed ciṅ ||<br>
gaṅ dag saṅs rgyas skyabs soṅ ba ||<br>
de dag mi yi rñed pa yin ||</p>
<p><a class='vuv' id='307'></a><a class='vvuv' id='15.10'></a>gaṅ źig ñin daṅ mtshan rnams su ||<br>
chos rnams rjes su dran byed ciṅ ||<br>
gaṅ dag chos la skyabs soṅ ba ||<br>
de dag mi yi rñed pa yin ||</p>
<p><a class='kilde' id='kilde842023'></a><a class='d-vp' id='222a7-b7'></a><a class='vuv' id='308'></a><a class='vvuv' id='15.11'></a> gaṅ źig ñin daṅ mtshan rnams su||<br>
dge ’dun rjes su dran byed ciṅ ||<br>
gaṅ dag dge ’dun skyabs soṅ ba ||<br>
de dag mi yi rñed pa yin ||</p>
<p><a class='vuv' id='309'></a><a class='vvuv' id='15.12'></a>gaṅ źig ñin daṅ mtshan rnams su ||<br>
saṅs rgyas rjes su dran byed pa ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='310'></a><a class='vvuv' id='15.13'></a>gaṅ źig ñin daṅ mtshan rnams su ||<br>
chos rnams rjes su dran byed pa ||<br>
go.au ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='311'></a><a class='vvuv' id='15.14'></a>gaṅ źig ñin daṅ mtshan rnams su ||<br>
dge ’dun rjes su dran byed pa ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='312'></a><a class='vvuv' id='15.16'></a>gaṅ źig ñin daṅ mtshan rnams su ||<br>
tshul khrims rjes su dran byed pa ||<br>
gau ta ma yi ñan thos de ||<br>
legs par sad pas sad par gyur ||</p>
<p><a class='vuv' id='313'></a><a class='vvuv' id='15.16A'></a>gaṅ źug ñin daṅ mtshan rnams su ||<br>
gtoṅ ba rjes su dran byed pa ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='314'></a><a class='vvuv' id='15.15'></a>gaṅ źig ñin daṅ mtshan rnams su ||<br>
lha ni rjes su dran byed pa ||<br>
gau ta ma yi ñan thos de ||<br>
legs par sad pas sad par ’gyur ||<br>
gaṅ źig ñin daṅ mtshan rnams su ||<br>
rtag tu lus rtogs dran byed pa ||<br>
gau ta ma yi ñan thos de ||<br>
legs par sad pas sad par ’gyur ||<br>
gaṅ źig ñin daṅ mtshan rnams su ||<br>
rtag tu tiṅ ’dzin bźi dran pa ||<br>
gau ta ma yi ñan thos de ||<br>
legs par sad pas sad par gyur ||</p>
<p><a class='vuv' id='317'></a><a class='vvuv' id='15.17'></a>gaṅ źig ñin daṅ mtshan rnams su ||<br>
’tshe ba med la yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='318'></a><a class='vvuv' id='15.18'></a>gaṅ źig ñin daṅ mtshan rnams su ||<br>
gnod sems med la yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='319'></a><a class='vvuv' id='15.25'></a>gaṅ źig ñin daṅ mtshan rnams su ||<br>
bsgom pa la ni yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='kilde' id='kilde842036'></a><a class='d-vp' id='222b7-223a3'></a></p>
<p><a class='vuv' id='320'></a><a class='vvuv' id='15.22'></a>gaṅ źig ñin daṅ mtshan rnams su ||<br>
stoṅ pa ñid la yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='321'></a><a class='vvuv' id='15.23'></a>gaṅ źig ñin daṅ mtshan rnams su ||<br>
mtshan ma med la yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='322'></a><a class='vvuv' id='15.21'></a>gaṅ źig ñin daṅ mtshan rnams su ||<br>
dben pa la ni yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='323'></a><a class='vvuv' id='15.19'></a>gaṅ źig ñin daṅ mtshan rnams su ||<br>
ṅes par ’byuṅ la yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='324'></a><a class='vvuv' id='15.24'></a>gaṅ źig ñin daṅ mtshan rnams su ||<br>
ci yaṅ med la yid dga’ ba ||<br>
go.au ta ma yi ñan thos de ||<br>
legs par sad pas sad par ’gyur ||</p>
<p><a class='vuv' id='325'></a><a class='vvuv' id='15.26'></a>gaṅ źig ñin daṅ mtshan rnams su||<br>
mya ṅan ’das la yid dga’ ba ||<br>
gau ta ma yi ñan thos de ||<br>
legs par sad pas sad par ’gyur ||</p>
</blockquote>
<p class='endsection'>dran pa’i tshoms te bcwa lṅa pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
