<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg28' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>28. Sin</span></h1>
</header>
<blockquote class='gatha'>
<p><a class='kilde' id='kilde842387'></a><a class='d-vp' id='236a4'></a></p>
<p><a class='kilde' id='kilde842388'></a><a class='d-vp' id='236a4-b3'></a><a class='vuv' id='618'></a><a class='vvuv' id='28.1'></a> || sdig pa thams cad mi bya ste ||<br>
dge ba phun sum tshogs par bya ||<br>
raṅ gi sems ni yoṅs su gdul ||<br>
’di ni saṅs rgyas bstan pa yin ||</p>
<p><a class='vuv' id='619'></a><a class='vvuv' id='28.2'></a>sbyin pas bsod nams rab tu ’phel ||<br>
legs bsdams dgra sogs mi ’gyur ro ||<br>
dge daṅ ldan pas sdig pa spoṅ ||<br>
ñon moṅs zad pas mya ṅan ’da’ ||</p>
<p><a class='vuv' id='620'></a><a class='vvuv' id='28.3'></a>mkhas daṅ ’dre daṅ byis pa’i skye bo daṅ ||<br>
lhan cig spyod daṅ gcig pu gnas kyaṅ ruṅ ||<br>
ṅaṅ pas chu la ’o ma ’thuṅ ba ltar ||<br>
mkhas pas sdig ba can rnams rab tu spaṅ ||</p>
<p><a class='vuv' id='621'></a><a class='vvuv' id='28.4'></a>’jig rten ñes dmigs mthoṅ ba daṅ ||<br>
’gog par ’gyur ba’i chos mthoṅ bas ||<br>
’phags pa sdig la dga’ mi byed ||<br>
sdig can dge la dga’ mi ’gyur ||</p>
<p><a class='vuv' id='622'></a><a class='vvuv' id='28.5'></a>legs par ñer źi’i ro daṅ ni ||<br>
rab tu dben pa’i ro śes pa ||<br>
rims nad med ciṅ sdig med la ||<br>
chos la dga’ ba’i ro dag ’thuṅ ||</p>
<p><a class='vuv' id='623'></a><a class='vvuv' id='28.6'></a>sems kyi zag pa med pa daṅ ||<br>
sems ni ’chiṅ bas ma bcom la ||<br>
dge daṅ sdig pa rab spaṅs pa ||<br>
ṅan ’gro rnams kyis ’jigs pa med ||</p>
<p><a class='vuv' id='624'></a><a class='vvuv' id='28.7'></a>gnas min zlog daṅ legs smra daṅ ||<br>
ñes dmigs ston par byed pa daṅ ||<br>
mkhas pas tshar gcod smra byed pa ||<br>
de lta’i skye dgu bsten par bya ||<br>
de lta bu dag bsten byas na ||<br>
sdig par mi ’gyur legs par ’gyur ||</p>
<p><a class='vuv' id='625'></a><a class='vvuv' id='28.8'></a>ñe bar źi źiṅ rab źi la ||<br>
dal bus smra źiṅ kheṅs med pa ||<br>
sdig pa’i chos rnams sprug byed de ||<br>
rluṅ gis ljon śiṅ lo ma bźin ||</p>
<p><a class='vuv' id='626'></a><a class='vvuv' id='28.9'></a>gaṅ źiṅ skyes bu dag ciṅ ñon moṅs med ||<br>
rab tu sdaṅ med mi la khro byed pa’i ||<br>
byis pa de la sdig pa phyir ’gog ste ||<br>
rdzi rdzogs su ni rdul rnams gtor ba bźin ||</p>
<p><a class='vuv' id='627'></a><a class='vvuv' id='28.10'></a>dge ba byed pas dge ba daṅ ||<br>
sdig pa byed pas sdig pa ste ||<br>
mi yis gaṅ daṅ gaṅ byas pa ||<br>
de de raṅ gis mthoṅ bar ’gyur ||</p>
<p><a class='kilde' id='kilde842398'></a><a class='d-vp' id='236b3-237a1'></a><a class='vuv' id='628'></a><a class='vvuv' id='28.11;12ab'></a> bdag gis sdig pa byas na ni ||<br>
de bdag kho na kun ñon moṅs ||<br>
bdag gis sdig pa ma byas na ||<br>
bdag ñid kho na rnam par dag ||<br>
gźan gyis gźan spyod mi byed kyi ||<br>
dag daṅ ma dag raṅ raṅ byed ||</p>
<p><a class='vuv' id='629'></a><a class='vvuv' id='28.12cd'></a>bdag ñid kyis ni sdig pa dag ||<br>
byas śiṅ ñe bar bsags pa yis ||<br>
bsam brlag mṅon du ’joms par byed ||<br>
rdo rjes nor bu ’bigs pa bźin ||</p>
<p><a class='vuv' id='630'></a><a class='vvuv' id='28.13'></a>mig ldan ’gro bar byed pa yis ||<br>
ñam ṅa’i lam dag ji lta bar ||<br>
mkhas pas ’tsho ba’i ’jig rten ’di ||<br>
sdig pa dag ni yoṅs su spaṅ ||</p>
<p><a class='vuv' id='631'></a><a class='vvuv' id='28.14'></a>nor chen gyis ni grogs ñuṅ daṅ ||<br>
tshoṅ pas ’jigs bcas lam daṅ ni ||<br>
gson par ’dod pas dug lta bur ||<br>
mkhas pa sdig can yoṅs su spaṅ ||</p>
<p><a class='vuv' id='632'></a><a class='vvuv' id='28.15'></a>gal te lag mthil rma med na ||<br>
lag pas dug ni bzuṅ byas kyaṅ ||<br>
rma med dug ni mi ’dzin ltar ||<br>
ma byas pa la sdig pa med ||</p>
<p><a class='vuv' id='633'></a><a class='vvuv' id='28.16'></a>bdag la mi phan bya ba daṅ ||<br>
legs pa ma yin bya bar sla ||<br>
gaṅ dag phan źiṅ bder ’gyur ba ||<br>
de ni mchog tu bya bar dka’ ||</p>
<p><a class='vuv' id='634'></a><a class='vvuv' id='28.17'></a>dam pas legs pa bya sla yi ||<br>
dam pas sdig pa bya bar dga’ ||<br>
ṅan pas sdig pa bya sla yi||<br>
’phags pas sdig pa bya bar dka’ ||</p>
<p><a class='vuv' id='635'></a><a class='vvuv' id='28.18'></a>ji srid sdig pa ma smin pa ||<br>
de srid byis pa mṅar bar sems ||<br>
gaṅ tshi sdig pa smin gyur pa ||<br>
de tshe de ni tsha bar sems ||</p>
<p><a class='vuv' id='636'></a><a class='vvuv' id='28.19'></a>ji srid sdig pa ma smin pa ||<br>
de srid sdig pa ruṅ bar lta ||<br>
gaṅ tshe sdig pa smin gyur pa ||<br>
de tshe sdig pa mthoṅ bar ’gyur ||</p>
<p><a class='vuv' id='637'></a><a class='vvuv' id='28.20'></a>ji srid bzaṅ po ma smin pa ||<br>
de srid bzaṅ po sdig par mthoṅ ||<br>
gaṅ tshe bzaṅ po smin gyur pa ||<br>
de tshe bzaṅ por mthoṅ bar ’gyur ||</p>
<p><a class='kilde' id='kilde842408'></a><a class='d-vp' id='237a1-7'></a><a class='vuv' id='638'></a><a class='vvuv' id='28.21'></a> sdig pa sdug bsṅal sogs pas na ||<br>
de la dga’ bar mi bya’o ||<br>
brgya la sdig pa byas na yaṅ ||<br>
yaṅ daṅ yaṅ du de mi bya ||</p>
<p><a class='vuv' id='639'></a><a class='vvuv' id='28.22'></a>bsod namasabade ba sogs pas na ||<br>
de ñid la ni dga’ bar bya ||<br>
gal te bsod nams byas na yaṅ ||<br>
de ni yaṅ daṅ yaṅ du bya ||</p>
<p><a class='vuv' id='640'></a><a class='vvuv' id='28.23'></a>sdig la yid ni mṅon dga’ ba ||<br>
bsod nams dal bus byed ’gyur bas ||<br>
sdig pa lasani sems bzlog ciṅ ||<br>
bsod nams mṅon par smyur te bya ||</p>
<p><a class='vuv' id='641'></a><a class='vvuv' id='28.24'></a>sdig pa chuṅ du byas pas kyaṅ ||<br>
’jig rten pha rol ’jig chen daṅ ||<br>
phuṅ khrol chen po byed ’gyur te ||<br>
khoṅ par soṅ ba’i dug bźin no ||</p>
<p><a class='vuv' id='642'></a><a class='vvuv' id='28.25'></a>bsod nams chuṅ ṅu byas pas kyaṅ ||<br>
’jig rten pha rol badebara ’dren ||<br>
don chen dag kyaṅ byed ’gyur te ||<br>
’bru rnams phun sum ’byor pa bźin ||</p>
<p><a class='vuv' id='643'></a><a class='vvuv' id='28.26'></a>gaṅ źig ñes med chad pas gcod ||<br>
sdaṅ ba min la rab sdaṅ ba ||<br>
gnas gźan gaṅ yaṅ ruṅ ba bcu ||<br>
myur du thob pa kho nar ’gyur ||</p>
<p><a class='vuv' id='644'></a><a class='vvuv' id='28.28'></a>tshor ba mi bzad pa dag gam ||<br>
yaṅ na lus ni ’dral ba’am ||<br>
gnod pa’i tshor ba tsha ba’aṅ ruṅ ||<br>
yaṅ na sems ’khrugs thob par ’gyur ||</p>
<p><a class='vuv' id='645'></a><a class='vvuv' id='28.27'></a>gñen ’dun rnams daṅ bral ba’am ||<br>
loṅs spyod zad par ’gyur ba’am ||<br>
rgyal po’i gnod pa ’byuṅ ba’am ||<br>
mi sñan śin tu mi bzad dam ||</p>
<p><a class='vuv' id='646'></a><a class='vvuv' id='28.29'></a>yaṅ na khyim ni mi chen pos ||<br>
ṅes par sreg par byed par ’gyur ||<br>
śes rab ’chal ba lus źig nas ||<br>
bcu pa ṅan ’gror ’gro bar ’gyur ||</p>
<p><a class='vuv' id='647'></a><a class='vvuv' id='28.30'></a>sdig pa byas pas bag dbab mi bya ste ||<br>
riṅ byas rgyaṅ mar byas kyaṅ bag mi dbab ||<br>
dben par byas kyaṅ bag dbab mi bya ste ||<br>
de yi rnam snin yod pas bag mi dbab ||</p>
<p><a class='kilde' id='kilde842418'></a><a class='d-vp' id='237a7-238a1'></a><a class='vuv' id='648'></a><a class='vvuv' id='28.31'></a> bsod nams byas pas bag ni dbab bya ste ||<br>
riṅ byas rgyaṅ riṅ byas kyaṅ bdag dbab ciṅ ||<br>
dben par byas kyaṅ bag ni dbab par bya ||<br>
de yi rnam smin yod pas bagt dbab bo ||</p>
<p><a class='vuv' id='649'></a><a class='vvuv' id='28.32'></a>bdag gis sdig pa byas pas mya ṅan byed ||<br>
riṅ daṅ rgyaṅ riṅ byas pas mya ṅan byed ||<br>
bdag gis dben par byas pas mya ṅan byed ||<br>
de yi rnam smin yo pas mya ṅan byed ||</p>
<p><a class='vuv' id='650'></a><a class='vvuv' id='28.34'></a>bdag ñid nag po’i las daṅ ldan mthoṅ nas ||<br>
’dir yaṅ mya ṅan gźan du’aṅ mya ṅan byed ||<br>
sdig pa byas pas gñi gar mya ṅan byed ||<br>
de ni mya ṅan de rab mu ṅan byed ||</p>
<p><a class='vuv' id='651'></a><a class='vvuv' id='28.33'></a>bdag gis bsod nams byas pas dga’ bar ’gyur ||<br>
riṅ daṅ rgyaṅ riṅ byas pas dga’ bar ’gyur ||<br>
bdag gis dben par byas pas dga’ bar ’gyur ||<br>
de yi rnam smin yod pas dga’ bar ’gyur ||</p>
<p><a class='vuv' id='652'></a><a class='vvuv' id='28.35'></a>bdag ñid rnam dag las daṅ ldan mthoṅ nas||<br>
’di na dga’ ’gyur gźan du’aṅ dga’ bar ’gyur ||<br>
bsod nams byas pas gñi bar dga’ ’gyur źiṅ ||<br>
de ni dga’ ’gyur de rab dga’ bar ’gyur ||</p>
<p><a class='vuv' id='653'></a><a class='vvuv' id='28.36'></a>bdag gis sdig pa byas pas gduṅ ’gyur źiṅ ||<br>
riṅ byas rgyaṅ riṅ byas pas gduṅ bar ’gyur ||<br>
bdag gis dben par byas pas gdud ’gyur źiṅ ||<br>
de yi rnam smin yod pas gduṅ bar ’gyur ||</p>
<p><a class='vuv' id='654'></a><a class='vvuv' id='28.34'></a>bdag ñid nag po’i las daṅ ldan mthoṅ nas ||<br>
’di na gduṅ ’gyur pha rol gduṅ bar ’gyur ||<br>
sdig pa byas pas gñi gar gduṅ ’gyur źiṅ ||<br>
de ni gduṅ ’gyur de rab gduṅ bar ’gyur ||</p>
<p><a class='vuv' id='655'></a><a class='vvuv' id='28.37'></a>bdag gis bsod nams byas pas dga’ ’gyur źiṅ ||<br>
riṅ byas rgyaṅ riṅ byas pas dga’ bar ’gyur ||<br>
bdag gis bden par byas pas dga’ ’gyur źiṅ ||<br>
de yi rnam smin yod pas dga’ bar ’gyur ||</p>
<p><a class='vuv' id='656'></a><a class='vvuv' id='28.35'></a>bdag ñid dkar po’i las daṅ ldan mthoṅ nas ||<br>
’di na dga’ ’gyur pa rol dga’ bar ’gyur ||<br>
bsod nams byas bas gñi gar dga’ ’gyur źiṅ ||<br>
de ni dga’ ’gyur de rab dga’ bar ’gyur ||</p>
<p><a class='vuv' id='657'></a><a class='vvuv' id='28.39'></a>sdig pa byas śiṅ bsod nams ma byas la ||<br>
chos daṅ gol źiṅ chos min thob pa’i mi||<br>
sdig pa’i las can ’chi bas ’jigs ’gyur te ||<br>
chu chen naṅ du gru ṅan źig pa bźin ||</p>
<p><a class='vuv' id='658'></a><a class='vvuv' id='28.40'></a>bsod nams byas śiṅ sdig pa ma byas la ||<br>
dam pa rnams kyi sṅon gyi chos spyod pas ||<br>
ṅa ni nams kyaṅ ’chi bas ’jigs med do ||<br>
brtan pa’i gru yis pha rol ’gro pa bźin ||</p>
</blockquote>
<p class='endsection'>sdig pa’i tshoms te ñi śu rtsa brgyad pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
