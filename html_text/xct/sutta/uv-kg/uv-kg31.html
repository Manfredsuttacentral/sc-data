<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg31' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>31. The Mind</span></h1>
</header>
<blockquote class='gatha'>
<p><a class='kilde' id='kilde842552'></a><a class='d-vp' id='243a1'></a></p>
<p><a class='kilde' id='kilde842553'></a><a class='d-vp' id='243a1-7'></a><a class='vuv' id='770'></a><a class='vvuv' id='31.1'></a> || gzuṅ bar dka’ źiṅ yaṅ ba daṅ ||<br>
gaṅ du dga’ bar ’gro ba yi ||<br>
sems dul ba ni legs pa ste ||<br>
sems dul ba yis bde ba ’dren ||</p>
<p><a class='vuv' id='771'></a><a class='vvuv' id='31.2'></a>bdud kyi gźi dag spoṅ pa na ||<br>
chu bo’i gnas nas rab bton te ||<br>
thaṅ la bor ba’i ña lta bur ||<br>
bdag gi sems ni yoṅs su g-yo ||</p>
<p><a class='vuv' id='772'></a><a class='vvuv' id='31.3'></a>ñi ma las ni ’od zer ltar ||<br>
bdag gi sems ni so sor rgyug ||<br>
de dag mkhas pas ṅes bzlog ste ||<br>
lcags kyu yis ni glaṅ chen bźin ||</p>
<p><a class='vuv' id='773'></a><a class='vvuv' id='31.4'></a>ṅa la don med spyod pa daṅ ||<br>
bltar med sñiṅ po med pa de ||<br>
rtag tu gdul bar bya ba’i phyir ||<br>
sems de la ni ṅa smra’o ||</p>
<p><a class='vuv' id='774'></a><a class='vvuv' id='31.5'></a>sems ’di sṅon chad ji ltar ’dod pa daṅ ||<br>
dga’ dgur spyod ciṅ rgyu bar byed pa dag ||<br>
glaṅ chen myos la mi yis lcags kyu ltar ||<br>
de ni tshul bźin bya bas de bzuṅ ṅo ||</p>
<p><a class='vuv' id='775'></a><a class='vvuv' id='31.6'></a>khaṅ khyim byed pa ’di yis ni ||<br>
yaṅ yaṅ skye ba’i sdug bsṅal can ||<br>
skye ba’i ’khor ba du ma źig ||<br>
da ltar phan cad khyod kyis phyuṅ ||</p>
<p><a class='vuv' id='776'></a><a class='vvuv' id='31.7'></a>khaṅ khyim byed pa khyod mthoṅ bas ||<br>
khyim gyi gduṅ chen rnam bcom la ||<br>
phyam rnams thams cad bcag nas su ||<br>
phyin cad khyim byed mi gźug go ||<br>
sems ni ’du byed daṅ phral nas ||<br>
’di ñid la ni zad par ’dod ||</p>
<p><a class='vuv' id='777'></a><a class='vvuv' id='31.8'></a>sems ni g-yo źiṅ brdzun pa ste ||<br>
riṅ du ’gro źiṅ bzlog dka’ ba ||<br>
mda’ mkhan me yis sroṅ ba ltar ||<br>
yid gźuṅs pa yis bsraṅ bar bya||</p>
<p><a class='vuv' id='778'></a><a class='vvuv' id='31.8A'></a>gaṅ źig lus med phug na gnas ||<br>
gcig pu rgyu źiṅ riṅ ’gro ba’i ||<br>
sems de ’dul bar byed pa ni ||<br>
’jigs pa che las thar bar ’gyur ||</p>
<p><a class='vuv' id='779'></a><a class='vvuv' id='31.9'></a>log pa’i smon ldan sems gaṅ gis ||<br>
bdag ñid sdug bsṅal byed ’gyur ba’i ||<br>
de ltar ’khon gyis ’khon can daṅ ||<br>
dgra bos dgra la’aṅ byed mi ’gyur ||</p>
<p><a class='vuv' id='780'></a><a class='vvuv' id='31.10'></a>yaṅ dag smon ldan sems gaṅ gis ||<br>
bdag ñid bde bar byed ’gyur ba ||<br>
de ltar pha daṅ ma dag daṅ ||<br>
gñen gźan gyis kyaṅ byed mi ’gyur ||</p>
<p><a class='kilde' id='kilde842564'></a><a class='d-vp' id='243a7-b6'></a></p>
<p><a class='vuv' id='781'></a><a class='vvuv' id='31.11'></a>ji ltar khoṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
’dod chags rnams kyis yoṅs su bcom ||</p>
<p><a class='vuv' id='782'></a><a class='vvuv' id='31.17'></a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
’dod chags rnams kyis yoṅ mi choms ||</p>
<p><a class='vuv' id='783'></a><a class='vvuv' id='31.12'></a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
źe sdaṅ rnams kyis yoṅs su bcom ||</p>
<p><a class='vuv' id='784'></a><a class='vvuv' id='31.18'></a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
źe sdaṅ rnams kyis yoṅ mi choms ||</p>
<p><a class='vuv' id='785'></a><a class='vvuv' id='31.13'></a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
gti mug rnams kyis yoṅs su bcom ||</p>
<p><a class='vuv' id='786'></a><a class='vvuv' id='31.19'></a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
gti mug rnams kyis yoṅ mi choms ||</p>
<p><a class='vuv' id='787'></a><a class='vvuv' id='31.14'></a>ji ltar khaṅ steṅ g-yogs ñes na ||<br>
char ba yoṅs su ’dzag pa ltar ||<br>
de bźin sems ni ma bsgoms pa ||<br>
ṅa rgyal rnams kyis yoṅs su bcom ||</p>
<p><a class='vuv' id='788'></a><a class='vvuv' id='31.20'></a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
ṅa rgyal rnams kyis yoṅ mi choms ||</p>
<p><a class='vuv' id='789'></a><a class='vvuv' id='31.15'></a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
chags pa rnams kyis yoṅs su bcom ||</p>
<p><a class='kilde' id='kilde842574'></a><a class='d-vp' id='243b6-244a5'></a><a class='vuv' id='790'></a><a class='vvuv' id='31.21'></a> ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
chags pa rnams kyis yoṅ mi choms ||</p>
<p><a class='vuv' id='791'></a><a class='vvuv' id='31.26'></a>ji ltar khaṅ steṅ g-yogs ñes na ||<br>
char pa yoṅs su ’dzag pa ltar ||<br>
de bźin sems ni ma bsgoms pa ||<br>
sred pa rnams kyis yoṅs su bcom ||</p>
<p><a class='vuv' id='792'></a><a class='vvuv' id='31.22'></a>ji ltar khaṅ steṅ g-yogs legs na ||<br>
char pa rnam par mi ’dzag pa ||<br>
de bźin legs par bsgoms pa’i sems ||<br>
sred pa rnams kyis yoṅ mi choms ||</p>
<p><a class='vuv' id='793'></a><a class='vvuv' id='31.23'></a>chos kyi sṅon du yid ’gro ste ||<br>
yid mgyogs yid ni gtso bo yin ||<br>
gal te yid rab gdug pa yis ||<br>
smras sam yaṅ na byas kyaṅ ruṅ ||<br>
de yis de ni sdug bsṅal ’thob ||<br>
’khor los mgo bo bcad pa bźin ||</p>
<p><a class='vuv' id='794'></a><a class='vvuv' id='31.24'></a>chos kyi sṅon du yid ’gro ste ||<br>
yid mgyogs yid ni gtso bo yin ||<br>
gal te yid rab daṅ ba yis ||<br>
smras sam yaṅ na byas kyaṅ ruṅ ||<br>
de yis de ni bde ba ’thob ||<br>
grib ma rjes su ’braṅ ba bźin ||</p>
<p><a class='vuv' id='795'></a><a class='vvuv' id='31.27'></a>brtsad pa ched cher ’dzin pa daṅ ||<br>
sems ni ñon moṅs gyur pa yis ||<br>
glags skabs tshol bar byed pa yis ||<br>
legs bśad legs par mi śes so ||</p>
<p><a class='vuv' id='796'></a><a class='vvuv' id='31.25'></a>sdaṅ ba’am yaṅ na ’khrug pa’am ||<br>
dad pa med pa’i sems dag gis ||<br>
rdzogs saṅs rgyas kyis bstan pa yi ||<br>
dam chos kun śes mi nus so ||</p>
<p><a class='vuv' id='797'></a><a class='vvuv' id='31.26'></a>gaṅ gis bag med sems daṅ ni ||<br>
khro ba rnam par btul ba daṅ ||<br>
’di na gnod sems rab spaṅs pa ||<br>
des ni legs par bśad pa śes ||</p>
<p><a class='vuv' id='798'></a><a class='vvuv' id='31.28'></a>sems kyi brtan pa med pa yis ||<br>
dam chos rnam par śes mi ’gyur ||<br>
dad pa ’gyur ldog byed pa yi ||<br>
śes rab yoṅs su rdzogs mi ’gyur ||</p>
<p><a class='vuv' id='799'></a><a class='vvuv' id='31.29'></a>kun rtog la chums rten pa yi ||<br>
lta ṅan sum cu rtsa drug gi ||<br>
chu bo’i rgyun ni gaṅ yin pa ||<br>
yid kyi rgyun las rab tu ’bab ||</p>
<p><a class='vuv' id='800'></a><a class='vvuv' id='31.30'></a>dga’ sems dbaṅ po phal pa daṅ ||<br>
sems kyi rjes ’braṅ źan pa yi ||<br>
mi de’i grags ’grib ’bras lhags pa’i ||<br>
ljon śiṅ la ni bya bźin no ||</p>
<p><a class='kilde' id='kilde842584'></a><a class='d-vp' id='244a5-b6'></a><a class='vuv' id='801'></a><a class='vvuv' id='31.31'></a> sems khyod phuṅ khrol ’dod la dga’ ma byed ||<br>
brtson sems bag yod pa la gnas par gyis ||<br>
bag med byas pas dmyal bar btsos pa daṅ ||<br>
lcags goṅ mid pas khyod ni ma ṅu śig ||</p>
<p><a class='vuv' id='802'></a><a class='vvuv' id='31.32'></a>ldaṅ ba’i dus tshe ’dug par byed pa daṅ ||<br>
laṅ tsho stobs ldan mi ’bad khyim ’dug daṅ ||<br>
bsam pa rdzogs tshe le lo byed pa yi ||<br>
mi yi śes rab lam rtogs mi ’gyur ro ||</p>
<p><a class='vuv' id='803'></a><a class='vvuv' id='31.33'></a>phran tshegs rnam rtogs źib mor rnam rtog pas ||<br>
naṅ na gnas pa’i yid ni g-yen yaṅ spyod ||<br>
yid kyi rnam rtog de dag ma śes na ||<br>
’khrug sems yaṅ daṅ yaṅ du rgyug par byed ||</p>
<p><a class='vuv' id='804'></a><a class='vvuv' id='31.34'></a>gaṅ źig dran ldan rgyan ’byed brtson pa daṅ ||<br>
rnam par rtog la mkhas pas de śes na ||<br>
naṅ na gnas pa’i yid ni g-yan spyo ba ||<br>
thams cad ma lus blo yis rab tu spoṅ ||</p>
<p><a class='vuv' id='805'></a><a class='vvuv' id='31.35'></a>lus ’di bum pa ’dra bar rtogs byas śiṅ ||<br>
groṅ khyer ’dra ba’i sems kyis sran btsugs nas ||<br>
śes rab mtshon gyis bdud daṅ g-yul sprad de ||<br>
btul nas gnas med par ni bsruṅ bar bya ||</p>
<p><a class='vuv' id='806'></a><a class='vvuv' id='31.37'></a>’jig rten ’di dag bum pa ’drar rtogs śiṅ ||<br>
de bźin chos rnams smig rgyu ’drar śes nas ||<br>
śes rab mtshon gyis bdud daṅ g-yul sprad de ||<br>
btul nas gnas med parani bsruṅ bar bya ||</p>
<p><a class='vuv' id='807'></a><a class='vvuv' id='31.36'></a>lus ’di dbu ba ’dra bar rtogs byas śiṅ ||<br>
groṅ khyer ’dri ba’i sems kyis sran btsugs nas ||<br>
śes rab mtshon gyis bdud daṅ g-yul sprad de ||<br>
btul nas gnas med par ni bsruṅ bar bya ||</p>
<p><a class='vuv' id='808'></a><a class='vvuv' id='31.38'></a>’jig rten ’di dag dbu ba ’drar rtogs śiṅ ||<br>
groṅ khyer ’dra ba’i sems kyis sran btsugs nas ||<br>
śes rab mtshon gyis bdud daṅ g-yul sprad de ||<br>
btul nas gnas med par ni bsruṅ bar bya ||</p>
<p><a class='vuv' id='809'></a><a class='vvuv' id='31.39'></a>gaṅ gis byaṅ chub yan lag bdun ||<br>
sems kyis legs par bsgoms pa daṅ ||<br>
gaṅ źig len la mi dga’ źiṅ ||<br>
len pa rab tu spaṅs pa daṅ ||<br>
zag zad skyon rnams bsal ba de ||<br>
’jig rten dag na mya ṅan ’das ||</p>
<p><a class='vuv' id='810'></a><a class='vvuv' id='31.40'></a>gaṅ źig g-yag rṅa’i rtse mo ltar ||<br>
raṅ gi sems ni rjes sruṅ źiṅ ||<br>
’byuṅ po rnams la brtser ldan pa ||<br>
de yi bde ba yoṅ mi ñams ||</p>
<p><a class='kilde' id='kilde842594'></a><a class='d-vp' id='244b6-245a7'></a><a class='vuv' id='811'></a><a class='vvuv' id='31.41'></a> gaṅ phyir glaṅ po’i glaṅ po che ||<br>
mche ba bzaṅ po’i glaṅ chen daṅ ||<br>
sems daṅ sems ni mñam pas na ||<br>
de phyir gcig pu nags su dgyes ||</p>
<p><a class='vuv' id='812'></a><a class='vvuv' id='31.42B'></a>gaṅ gi yid la gnod med ciṅ ||<br>
’byuṅ po kun la brtse ba daṅ ||<br>
’byuṅ po rnams la byams byed pa ||<br>
de la nams kyaṅ ’khon mi ’byuṅ ||</p>
<p><a class='vuv' id='813'></a><a class='vvuv' id='31.42A'></a>gaṅ la gnoṅ pa’i sems med ciṅ ||<br>
’byuṅ po kun la brtse ba daṅ ||<br>
srog chags kun la byams byed pa ||<br>
de la nams kyaṅ ’khon mi ’byuṅ ||</p>
<p><a class='vuv' id='814'></a><a class='vvuv' id='31.42'></a>gaṅ la gnod pa’i sems med ciṅ ||<br>
’byuṅ po rnams la brtse ba daṅ ||<br>
sems can kun la byams byed pa ||<br>
de la nams kyaṅ ’khon mi ’gyur ||<br>
(mdza’ bśes kun daṅ grogs kun daṅ ||<br>
’byuṅ po kun la brtse ba daṅ ||<br>
byams pa’i sems ni bsgoms byas na ||<br>
bde ba śin tu ’phel bar ’gyur ||)</p>
<p><a class='vuv' id='815'></a><a class='vvuv' id='31.43'></a>gal te gaṅ źig srog chags ’ga’ la’aṅ sdaṅ med sems ||<br>
byams par byed na de yis de ni dge ba yin ||<br>
sems can thams cad la ni yid kyis brtse byas na ||<br>
bsod nams phal chen ’phags pas rab tu bsgrub par ’gyur ||</p>
<p><a class='vuv' id='816'></a><a class='vvuv' id='31.44'></a>mi gaṅ dga’ ba’i sems daṅ ni ||<br>
źum pa med pa’i yod kyis su ||<br>
dge ba’i chos la sgom byed pa ||<br>
grub pa daṅ ni bde ba ’thob ||</p>
<p><a class='vuv' id='817'></a><a class='vvuv' id='31.45'></a>yaṅ dag śes pas rnam grol źiṅ ||<br>
skyo ba ñe bar źi gyur pa ||<br>
de yis yid ni źi gyur ciṅ ||<br>
lus daṅ ṅag gi las kyaṅ źi ||</p>
<p><a class='vuv' id='818'></a><a class='vvuv' id='31.46'></a>ji ltar rtse gcig sems kyis no ||<br>
chos rnams legs par mthoṅ ba ltar ||<br>
sil sñan yan lag lṅa pas kyaṅ ||<br>
de ltar dga’ bar byed mi ’gyur ||</p>
<p><a class='vuv' id='819'></a><a class='vvuv' id='31.47'></a>gaṅ yid tiṅ ’dzin la dga’ ba ||<br>
de dag ’dod pas rtse mi byed ||<br>
gaṅ źig cuṅ zad gduṅ med pa’i ||<br>
skyob pa bde bar la bar ’gyur ||</p>
<p><a class='vuv' id='820'></a><a class='vvuv' id='31.48'></a>gaṅ yid tiṅ ’dzin la dga’ ba ||<br>
de dag ’dod pas rtse na mi byed ||<br>
gaṅ źig cuṅ zad gduṅ med pa’i ||<br>
thub pa kye ma’o dga’ bar ’gyur ||</p>
<p><a class='vuv' id='821'></a><a class='vvuv' id='31.49'></a>gaṅ gi sems ni brag lta bur ||<br>
rab tu g-yo ba med ’dug pa ||<br>
chags pa’i gnas la mi chags te ||<br>
khro ba’i gnas la ’khrug med par ||<br>
gaṅ yid de ltar gyur pa de ||<br>
sdug bsṅal thob par ga la ’gyur ||</p>
<p><a class='vuv' id='822'></a><a class='vvuv' id='31.50'></a>skur pa mi gdab gnod mi bya ||<br>
so sor thar pas bsdam par bya ||<br>
zas kyi tshod kyaṅ śes par bya ||<br>
bas mtha’ dgon par gnas bya źiṅ ||<br>
lhag pa’i sems la rnal ’byor bya ||<br>
’di ni saṅs rgyas bstan pa yin ||</p>
<p><a class='kilde' id='kilde842606'></a><a class='d-vp' id='245a7-b6'></a><a class='vuv' id='823'></a><a class='vvuv' id='31.51'></a> sems kyi rtags la mkhas pa daṅ ||<br>
rab tu dben pa’i ro rñed daṅ ||<br>
rab draṅ sems pa’i ’grus skyoṅ can ||<br>
zaṅ ziṅ med pa’i dga’ ba myoṅ ||</p>
<p><a class='vuv' id='824'></a><a class='vvuv' id='31.52'></a>gaṅ źig yid gźuṅs dben dga’ dben gnas pas ||<br>
rtag tu raṅ gi lus kyis spyod lam daṅ ||<br>
smra daṅ yid ni sruṅ bar byed pa de ||<br>
mya ṅan spoṅ źiṅ sdug bsṅal ’thob mi ’gyur ||</p>
<p><a class='vuv' id='825'></a><a class='vvuv' id='31.53'></a>ma bsruṅs pa yi sems dag ni ||<br>
log par lta bas bcom pa daṅ ||<br>
gñid daṅ rmugs pas zil non pa ||<br>
bdud kyi dbaṅ du ’gro bar ’gyur ||</p>
<p><a class='vuv' id='826'></a><a class='vvuv' id='31.54'></a>de bas sems ni bsruṅ byas te ||<br>
yaṅ dag lta bas mdun bdar ciṅ ||<br>
yaṅ dag kun rtog spyod yul can ||<br>
yaṅ dag skye daṅ ’jig pa śes ||<br>
gñid daṅ rmugs pa zil gnon pa’i ||<br>
dge sloṅ sdug bsṅal zad pa ’thob ||</p>
<p><a class='vuv' id='827'></a><a class='vvuv' id='31.55'></a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems kyis bslus pa dag ||<br>
gcig tu sems can dmyal bar ’tshed ||</p>
<p><a class='vuv' id='828'></a><a class='vvuv' id='31.56'></a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems kyis bslus pa dag ||<br>
gcig tu dud ’gro rnams su ’tshed ||</p>
<p><a class='vuv' id='829'></a><a class='vvuv' id='31.57'></a>bag yod sems ni bsruṅ ba daṅ ||sems dul yaṅ dag sdom pa bde ||<br>
skye dgu sems kyis bslus pa dag ||<br>
gcig tu yi dgas rnams su ’tshed ||</p>
<p><a class='vuv' id='830'></a><a class='vvuv' id='31.58'></a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems ni bsruṅ ba dag ||<br>
gcig tu mi yi naṅ du dga’ ||</p>
<p><a class='vuv' id='831'></a><a class='vvuv' id='31.59'></a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems ni bsruṅ ba dag ||<br>
gcig tu mtho ris rnams su dga’ ||</p>
<p><a class='vuv' id='832'></a><a class='vvuv' id='31.60'></a>bag yod sems ni bsruṅ ba daṅ ||<br>
sems dul yaṅ dag sdom pa bde ||<br>
skye dgu sems ni bsruṅ ba dag ||<br>
gcig tu mya ṅan ’das pa ’thob ||</p>
</blockquote>
<p class='endsection'>sems kyi tshoms te sum cu rtsa gcig pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
