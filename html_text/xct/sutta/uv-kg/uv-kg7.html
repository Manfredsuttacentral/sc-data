<!DOCTYPE html>
<html>
<head>
<meta charset='UTF-8'>
<meta name='author' content='Vidyākaraprabhā, Rin chen mchog'>
<title></title>
</head>
<body>
<article class='latin-script' id='uv-kg7' lang='xct'>
<header>
<ul>
<li class='division'>|| rgya gar skad du | u dā na barga | bod skad du | ched du brjod pa’i tshoms |</li>
</ul>
<h1><span class='add'>7. Virtuous conduct</span></h1>
</header>
<blockquote class='gatha'>
<p><a class='kilde' id='kilde841860'></a><a class='d-vp' id='216a4'></a></p>
<p><a class='kilde' id='kilde841861'></a><a class='d-vp' id='216a4-b2'></a><a class='vuv' id='167'></a><a class='vvuv' id='7.1'></a> || lus kyi nes par spyod spaṅs śiṅ ||<br>
lus kyi legs spyad spyad pa’i phyir ||<br>
lus kyi ñes chen las bsruṅs na ||<br>
lus ni bsdam pa byas par ’gyur ||</p>
<p><a class='vuv' id='168'></a><a class='vvuv' id='7.2'></a>ṅag gi ñes par spyad spaṅs śiṅ ||<br>
ṅag gi legs spyad spyad pa’i phyir ||<br>
ṅag gi ñes chen las bsruṅs ||<br>
ṅag ni bsdam pa byas par ’gyur ||</p>
<p><a class='vuv' id='169'></a><a class='vvuv' id='7.3'></a>yid kyi ñes par spyod spaṅs śiṅ ||<br>
yid kyi legs spyad spyad pa’i phyir ||<br>
yid kyi ñes chen las bsruṅs na ||<br>
yid ni bsdam pa byas par ’gyur ||</p>
<p><a class='vuv' id='170'></a><a class='vvuv' id='7.4'></a>lus kyi ñes par spyod spaṅ śiṅ ||<br>
ṅag gi ñes par spyod pa spaṅ ||<br>
yid kyi ñes par spyod spaṅ źiṅ ||<br>
skyon gźan ldan pa gaṅ yin spaṅ ||</p>
<p><a class='vuv' id='171'></a><a class='vvuv' id='7.5'></a>lus kyi dge ba rnams bya źiṅ ||<br>
ṅag gi dge ba phal chen bya ||<br>
yid kyi dge ba rnams bya źiṅ ||<br>
tshad med bźi daṅ ldan par bya ||</p>
<p><a class='vuv' id='172'></a><a class='vvuv' id='7.6'></a>lus kyi dge ba rnams bya źiṅ ||<br>
ṅag daṅ yid kyis byas na ni ||<br>
’di daṅ pha rol dag tu yaṅ ||<br>
rtag tu bde ba thob par ’gyur ||</p>
<p><a class='vuv' id='173'></a><a class='vvuv' id='7.7'></a>rtag tu lus ni bsdams pa’i phyir ||<br>
thub pa ’tshe ba med pa yin ||<br>
de ni ’chi med gnas ’gro źiṅ ||<br>
gaṅ du soṅ na’aṅ mya ṅan med ||</p>
<p><a class='vuv' id='174'></a><a class='vvuv' id='7.8'></a>rtag tu ṅag ni bsdams pa’i phyir ||<br>
thub pa ’tshe ba med pa yin ||<br>
de ni ’chi med gnas ’gro źiṅ ||<br>
gaṅ du soṅ na’aṅ mya ṅan med ||</p>
<p><a class='vuv' id='175'></a><a class='vvuv' id='7.9'></a>rtag tu yid ni bsdams pa’i phyir ||<br>
thub pa ’tshe ba med pa yin ||<br>
de ni ’chi med gnas ’gro źiṅ ||<br>
gaṅ du soṅ na’aṅ mya ṅan med ||</p>
<p><a class='vuv' id='176'></a><a class='vvuv' id='7.10'></a>brtan pa rnams kyis lus bsdam źiṅ ||<br>
brtan pa rnams kyis ṅag kyaṅ bsdam ||<br>
brtan pa rnams kyis yid bsdam źiṅ ||<br>
brtan pas kun du bsdams byas na ||<br>
de dag ’chi med gnas ’gro źiṅ ||<br>
gaṅ du soṅ yaṅ mya ṅan med ||</p>
<p><a class='kilde' id='kilde841871'></a><a class='d-vp' id='216b2-4'></a><a class='vuv' id='177'></a><a class='vvuv' id='7.11'></a> lus kyi sdom pa legs pa ste ||<br>
ṅag gi sdom pa legs pa yin ||<br>
yid kyi sdom pa’aṅ legs pa ste ||<br>
thams cad du ni bsdams pa legs ||<br>
kun du bsdams pa’i dge sloṅ ni ||<br>
sdug bsṅal kun las rnam par ’grol ||</p>
<p><a class='vuv' id='178'></a><a class='vvuv' id='7.12'></a>ṅag rnams bsruṅ źiṅ yid ni legs bsdams te ||<br>
lus kyis mi dge ba dag spyad mi bya ||<br>
las lam gsum po ’di dag rnam sbyaṅs na ||<br>
draṅ sroṅ gsuṅs pa’i lam ni thob par ’gyur ||</p>
</blockquote>
<p class='endsection'>legs par spyad pa’i tshoms te bdun pa’o ||</p>
<footer>
<p>Translation by <span class='author'>Vidyākaraprabhā and Rin chen mchog</span>.</p>
<p>9–10th century A.D.</p>
<p><cite class='book' translate='no'>Ched du brjod pa´i tshoms</cite> (Tibetan translation of Udānavarga), in Kg mdo sde sa, 209a1-253a7</p>
<p>Kg - bKa’ ’gyur (Tibetan Buddhist canon of the Buddha’s words), Derge edition, references to volume (Tibetan class and syllable numbering), page and line.</p>
<p>Original taken from <a href='https://www2.hf.uio.no/polyglotta/index.php?page=volume&amp;vid=71'>University of Oslo, faculty of humanities</a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
