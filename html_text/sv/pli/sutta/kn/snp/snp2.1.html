<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Gunnar Gällmo'>
</head>
<body>
<article id='snp2.1' lang='sv'>
<header>
<ul>
<li class='division'>Sutta Nipāta</li>
</ul>
<h1>2.1. Juvelsuttan</h1>
</header>
<blockquote class='gatha'>
<p>1. Vilka väsen som än samlats här,<br>
vare sig bundna till jorden eller till luften:<br>
må de alla vara glada<br>
och noga höra det som sägs.</p>
<p><a class='gn' id='gn2'></a>Därför lyssne alla väsen<br>
och öve allkärlek mot människor<br>
som dag och natt bär fram sina gåvor.<br>
Beskydda dem därför med omsorg.</p>
<p><a class='gn' id='gn3'></a>All rikedom i denna värld eller annan,<br>
var utsökt juvel i lyckliga världar<br>
kan för oss inte mätas med den så utvecklade.<br>
I Buddha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn4'></a>Upphörandet, lidelsefriheten, den utsökta friheten<br>
från död<br>
som Sakyas vise nådde fram till med samlat sinne—<br>
inget kan mätas med denna Dhamma.<br>
I Dhamma finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn5'></a>Det som den främst uppvaknade prisade som rent<br>
kallas tillstånd där sinnet allt mer samlas.<br>
Med denna koncentration kan ingenting mätas.<br>
I Dhamma finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn6'></a>De åtta, som de medvetna prisar,<br>
de fyra paren,<br>
den väl utvecklades lärjungar, är värda uppoffringar.<br>
Det som ges åt dem bär rik frukt.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn7'></a>De som med starkt sinne handlar väl,<br>
fria från begär i Gotamas lära,<br>
som uppnått det som uppnås kan<br>
och frigjort sig från döden,<br>
de njuter fritt den svalka som de nått.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn8'></a>Som en stark påle, nedkörd i marken,<br>
inte skakas av de fyra vindarna,<br>
så säger jag den vara sann människa<br>
som helt inser de ädla sanningarna.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn9'></a>De som förstår de ädla sanningarna,<br>
väl förkunnade av den djupt vise—<br>
hur försumliga de än är<br>
så griper de inte en åttonde tillblivelse.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn10'></a>Tre ting släpper den<br>
som inte kan undgå att se:<br>
tron på ett jag, tvivel<br>
och ritualism, om sådan finnes.<br>
Fri är han från de fyra avgrunderna,<br>
ej kan han begå de sex grövsta förseelserna.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn11'></a>Hur han än handlar ont<br>
med kroppen, talet eller tanken<br>
så kan han inte dölja det.<br>
Det sägs vara omöjligt för den som ser.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn12'></a>Som i en skogsdunge, i en blommande trädtopp<br>
under sommarens första månad,<br>
så förklarade han den högsta Dhamma<br>
som leder till nirvana, till det högsta goda.<br>
I Buddha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn13'></a>Den högste, mest vetande, mest givande, mest<br>
bringande<br>
och ojämförlige förklarade den högsta Dhamma.<br>
I Buddha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn14'></a>Gamla ursprunget är uttömt, inte uppstår något<br>
nytt<br>
ur lidelsefritt sinne i framtida liv.<br>
Dessa uttömda frön, där eggelsen ej växer,<br>
de visa —de slocknar som denna lampa.<br>
I Sangha finns den utsökta juvelen.<br>
Må genom denna sanning tillvaron bli god.</p>
<p><a class='gn' id='gn15'></a>Vilka väsen som än samlats här,<br>
vare sig bundna till jorden eller till luften:<br>
den så utvecklade, av devas och människor hyllade<br>
Buddha må vi ära. Må tillvaron bli god.</p>
<p><a class='gn' id='gn16'></a>Vilka väsen som än samlats här,<br>
vare sig bundna till jorden eller till luften:<br>
den så utvecklade, av devas och människor hyllade<br>
Dhamma må vi ära. Må tillvaron bli god.</p>
<p><a class='gn' id='gn17'></a>Vilka väsen som än samlats här,<br>
vare sig bundna till jorden eller till luften:<br>
den så utvecklade, av devas och människor hyllade<br>
Sangha må vi ära. Må tillvaron bli god.</p>
</blockquote>
<footer>
<p>Från pali av <span class='author'>Gunnar Gällmo</span>.</p>
<p>Retrieved from <a href='http://www.dhamma.se'>Dhamma.se</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
