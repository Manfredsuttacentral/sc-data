<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Gunnar Gällmo'>
</head>
<body>
<article id='snp2.4' lang='sv'>
<header>
<ul>
<li class='division'>Sutta Nipāta</li>
</ul>
<h1>2.4. Maha Mangala Sutta</h1>
</header>
<p>En gång vistades den upphöjde utanför Savatthi, i Jeta-skogen, i Anathapindikas trädgård. Då kom en deva, när natten var framskriden*, lyste upp hela Jetaskogen med sin prakt och gick fram till den upphöjde, hälsade honom med största aktning, ställde sig vid sidan och talade till honom med en vers:</p>
<blockquote class='gatha'>
<p><a class='gn' id='gn1'></a>”Många devas och människor<br>
söker välsignelser,<br>
önskar det goda.<br>
Säg mig den högsta välsignelsen!”</p>
<p><a class='gn' id='gn2'></a>”Att inte vandra med dem som inte vill veta,<br>
att vandra med visa,<br>
att skänka aktning åt dem som aktning förtjänar—<br>
det är den högsta välsignelsen.</p>
<p><a class='gn' id='gn3'></a>Att bo på lämplig ort,<br>
att ha handlat förtjänstfullt,<br>
att själv föresätta sig det rätta—<br>
det är den högsta välsignelsen.</p>
<p><a class='gn' id='gn4'></a>Stor lärdom, skicklighet,<br>
väl övad självdisciplin,<br>
väl talat allt ens tal—<br>
det är den högsta välsignelsen.</p>
<p><a class='gn' id='gn5'></a>Att tjäna föräldrar,<br>
att måna om hustru och barn,<br>
att försörja sig fredligt—<br>
det är den högsta välsignelsen.</p>
<p><a class='gn' id='gn6'></a>Att vara givmild och leva rätt,<br>
att måna om anhöriga,<br>
att handla utan att skada—<br>
det är den högsta välsignelsen.</p>
<p><a class='gn' id='gn7'></a>Att släppa det onda, att avstå från det,<br>
att inte dricka rusdrycker<br>
att vara vaksam bland tingen—<br>
det är den högsta välsignelsen.</p>
<p><a class='gn' id='gn8'></a>Aktning och ödmjukhet,<br>
förnöjsamhet och tacksamhet,<br>
att höra dhamma i rättan tid—<br>
det är den högsta välsignelsen.</p>
<p><a class='gn' id='gn9'></a>Att vara tålmodig och öppen för undervisning,<br>
att se sramaner,<br>
att tala om dhamma i rättan tid—<br>
det är den högsta välsignelsen.</p>
<p><a class='gn' id='gn10'></a>Att behärska sig och leva kyskt,<br>
att se de ädla sanningarna<br>
att nå nirvana—<br>
det är den högsta välsignelsen.</p>
<p><a class='gn' id='gn11'></a>Om ens sinne inte darrar<br>
när det rörs av världsliga ting,<br>
fritt från sorg, fritt från lidelse och tryggt—<br>
det är den högsta välsignelsen.</p>
<p><a class='gn' id='gn12'></a>De som handlat så,<br>
ingenstans besegrade,<br>
vandrar överallt lyckligt.<br>
Det är för dem den högsta välsignelsen.”</p>
</blockquote>
<footer>
<p>Från pali av <span class='author'>Gunnar Gällmo</span>.</p>
<p>Retrieved from <a href='http://www.dhamma.se'>Dhamma.se</a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
