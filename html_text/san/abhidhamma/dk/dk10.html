<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk10' lang='san'>
<header>
<ul>
<li class='division'>Dharmaskandha |</li>
</ul>
<h1>10. tṛṣṇāpratyayam upādānam |</h1>
</header>
<p class='uddana'>uddānaṃ ||<br>
tatprathamābhinipātaḥ kāmaiś cāvekṣāvāṃs tathā<br>
dṛṣṭir vicikitsā upādānaṃ vibhāgo nandam eva ca ||</p>
<p>tṛṣṇāpratyayam upādānaṃ katamad <span class='corrected'>|</span> āha | yat prathamābhinipātaṃ<a class='dkd' id='dkd11r7'></a> tṛṣṇāvaipulyam upādānaṃ yathā katham iti <span class='corrected'>|</span></p>
<p>yathā khalv ihaikatyaḥ kāmeṣv avekṣāvān bhavati pratibaddhacittaḥ kāmarāgaparyavasthānaṃ utpādayati <span class='corrected'>|</span> sa tasmāt paryavasthānād anyaṃ paryavasthānam utpādayati<a class='dkd' id='dkd11r8'></a> adhimātrād adhimātrataraṃ tīvrāt tīvrataraṃ pūrṇāt pūritataraṃ <span class='corrected'>|</span> iti pūrvakaṃ paryavasthānaṃ tṛṣṇā paścimam upādānaṃ <span class='corrected'>tad ucyante</span> tṛṣṇāpratyayaṃ upādānaṃ <span class='corrected'>|</span></p>
<p>yathā khalv ihaikatyo rūpeṣv ārūpyeṣv avekṣāvān bhavati pratibaddhacitta<a class='dkd' id='dkd11r9'></a> ārūpyarāgaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati adhimātrād adhimātrataraṃ yāvat paripūrṇāt paripūrṇataraṃ <span class='corrected'>|</span> iti pūrvakaṃ paryavasthānaṃ tṛṣṇā paścimam upādānam<span class='hidden'>*</span> <span class='corrected'>|</span><a class='dkd' id='dkd11r10'></a> tad ucyate tṛṣṇāpratyayam upādānaṃ <span class='corrected'>|</span></p>
<p>asti khalv evam uktaṃ bhagavatā pātaleyavyākaraṇe <span class='corrected'>|</span></p>
<p>deśitā vo bhikṣavo mayā dharmāḥ skandhānāṃ pravicayāya | yad uta catvāri smṛtyupasthānāni catvāri samyakpradhānāni<a class='dkd' id='dkd11v1'></a> catvāra ṛddhipādāḥ paṃcendriyāṇi paṃca balāni sapta bodhyaṃgāny āryāṣṭāṃgo mārga <span class='corrected'>|</span> evaṃ deśiteṣu vo bhikṣavo mayā dharmeṣu skandhānāṃ pravicayāya <span class='corrected'>|</span></p>
<p>atha ca punar ihaikatyā mohapuruṣā na tīvracchandā viharanti na tīvrasnehā na tīvrapremāṇo<a class='dkd' id='dkd11v2'></a> na tīvrapramādās <span class='corrected'>|</span> te dhandham evānuttaryaṃ spṛśanti yad utāsravāṇāṃ kṣayāya | evaṃ deśiteṣu vo bhikṣavo mayā dharmeṣu skandhānāṃ pravicayāya <span class='corrected'>|</span></p>
<p>atha ca punar ihaikatyāḥ kulaputrāḥ atīvatīvracchandā viharanti atīvatīvrasnehā<a class='dkd' id='dkd11v3'></a> atīvatīvrapremāṇo ’tīvatīvrapramādās <span class='corrected'>|</span> te kṣipram evānuttaryaṃ spṛśanti yad utāsravāṇāṃ kṣayāya <span class='corrected'>|</span> evaṃ deśiteṣu vo bhikṣavo mayā dharmeṣu skandhānāṃ pravicayāya <span class='corrected'>|</span></p>
<p>atha ca punar ihaikatyo rūpam ātmataḥ<a class='dkd' id='dkd11v4'></a> samanupaśyati <span class='corrected'>|</span> yā sā samanupaśyanā saṃskārās te <span class='corrected'>|</span> te punaḥ saṃskārāḥ kinnidānāḥ kiṃsamudayāḥ kiṃjātīyāḥ kiṃprabhavāḥ <span class='corrected'>|</span> avidyāsaṃsparśajaṃ bhikṣavo vedayitaṃ pratītya tṛṣṇotpannā <span class='corrected'>|</span> tatas te saṃ<span class='corrected'>s</span>kārās <span class='corrected'>|</span> tṛṣṇā punar bhikṣavaḥ<a class='dkd' id='dkd11v5'></a> kinnidānā kiṃsamudayā kiṃjātīyā kiṃprabhavā <span class='corrected'>|</span> tṛṣṇā bhikṣavo vedanānidānā vedanāsamudayā vedanājātīyā vedanāprabhavā <span class='corrected'>|</span> vedanā punar bhikṣavaḥ kinnidānā kiṃsamudayā kiṃjātīyā kiṃprabhavā <span class='corrected'>|</span> vedanā bhikṣavaḥ<a class='dkd' id='dkd11v6'></a> sparśanidānā sparśasamudayā sparśajātīyā sparśaprabhavā <span class='corrected'>|</span> sparśaḥ kinnidānaḥ kiṃsamudayaḥ kiṃjātīyaḥ kiṃprabhavaḥ <span class='corrected'>|</span> sparśo bhikṣavaḥ ṣaḍāyatananidānaḥ ṣaḍāyatanasamudayaḥ ṣaḍāyatanajātīyaḥ<a class='dkd' id='dkd11v7'></a> ṣaḍāyatanaprabhavaḥ <span class='corrected'>|</span> tatra bhikṣavaḥ ṣaḍāyatanam anityaṃ saṃskṛtaṃ cetitaṃ pratītyasamutpannaṃ <span class='corrected'>|</span> so ’pi sparśaḥ sāpi vedanā sāpi tṛṣṇā sāpi samanupaśyanā anityā saṃskṛtā cetitā pratītyasamutpannā <span class='corrected'>|</span><a class='dkd' id='dkd11v8'></a></p>
<p>sa rūpam ātmeti samanupaśyatīti satkāyadṛṣṭiparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati adhimātrād adhimātrataraṃ yāvat paripūrṇāt paripūrṇataraṃ<a class='dkd' id='dkd11v9'></a> <span class='corrected'>|</span> iti pūrvakaṃ paryavasthānaṃ tṛṣṇā paścimam upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>na haiva rūpam ātmeti samanupaśyaty api tu rūpavantam ātmānaṃ samanupaśyati <span class='corrected'>|</span> na haiva rūpavantam ātmānaṃ saṃanupaśyaty api<a class='dkd' id='dkd11v10'></a> tu rūpam ātmīyaṃ samanupaśyati <span class='corrected'>|</span> na haiva rūpam ātmīyaṃ samanupaśyaty api tu rūpe ātmānaṃ samanupaśyati <span class='corrected'>|</span></p>
<p>na haiva rūpe ātmānaṃ samanupaśyaty api tu vedanām ātmataḥ samanupaśyati <span class='corrected'>|</span> na haiva vedanā<span class='corrected'>m ātmataḥ</span><a class='dkd' id='dkd12r1'></a> saṃanupaśyaty api tu vedanāvantam ātmānaṃ samanupaśyati <span class='corrected'>|</span> na haiva vedanā<span class='corrected'>vantaṃ</span> ātmānaṃ samanupaśyaty api tu vedanām ātmīyāṃ samanupaśyati <span class='corrected'>|</span> na haiva vedanām ātmīyāṃ samanupaśyaty api tu vedanāyām ātmānaṃ samanupa<span class='corrected'>śyati |</span></p>
<p><a class='dkd' id='dkd12r2'></a>na haiva vedanāyām ātmānaṃ samanupaśyaty api tu saṃjñām ātmataḥ samanupaśyati <span class='corrected'>|</span> na haiva saṃjñām ātmataḥ samanupaśyaty api tu saṃjñāvantam ātmānaṃ samanupaśyati <span class='corrected'>|</span> na haiva saṃjñāvantam ātmānaṃ samanupaśyaty api tu saṃjñām ātmīyāṃ<a class='dkd' id='dkd12r3'></a> samanupaśyati <span class='corrected'>|</span> na haiva saṃjñām ātmīyāṃ samanupaśyaty api tu saṃjñāyām ātmānaṃ samanupaśyati <span class='corrected'>|</span></p>
<p>na haiva saṃjñāyām ātmānaṃ samanupaśyaty api tu saṃskārān ātmataḥ samanupaśyati <span class='corrected'>|</span> na haiva saṃskārān ātmataḥ<a class='dkd' id='dkd12r4'></a> samanupaśyaty api tu saṃskāravantam ātmānaṃ samanupaśyati <span class='corrected'>|</span> vistaraḥ <span class='corrected'>|</span></p>
<p>vijñānam ātmataḥ samanupaśyati <span class='corrected'>|</span> na haiva vijñānam ātmataḥ samanupaśyaty api tu vijñānavantam ātmānaṃ samanupaśyati <span class='corrected'>|</span> na haiva vijñānavantam ātmānaṃ<a class='dkd' id='dkd12r5'></a> samanupaśyati api tu vijñānam ātmīyaṃ samanupaśyati <span class='corrected'>|</span> na haiva vijñānam ātmīyaṃ samanupaśyaty api tu vijñāne ātmānaṃ samanupaśyati <span class='corrected'>|</span></p>
<p>na haiva vijñāne ātmānaṃ samanupaśyaty api tu kāṃkṣī bhavati vicikitsī <span class='corrected'>|</span> na haiva kāṃkṣī bhavati vicikitsī api<a class='dkd' id='dkd12r6'></a> tu bhavadṛṣṭir bhavati vibhavadṛṣṭiḥ <span class='corrected'>|</span> na haiva bhavadṛṣṭir bhavati vibhavadṛṣṭiḥ api tv astīti vācādhigataṃ bhavaty <span class='corrected'>|</span> ayam aham asmīti samanupaśyati <span class='corrected'>|</span> yo ’sāv asmīty adhigamo ’yam aham asmīty adhigamo <span class='corrected'>|</span> yāsāv asmī<span class='corrected'>ti</span> samanupaśyanā<a class='dkd' id='dkd12r7'></a> saṃskārās te <span class='corrected'>|</span> te punaḥ saṃskārāḥ kiṃnidānāḥ kiṃsamudayāḥ kiṃjātīyāḥ kiṃprabhavā <span class='corrected'>|</span> vistareṇa yāvat <span class='corrected'>|</span></p>
<p>tatra bhikṣavaḥ ṣaḍāyatanam anityaṃ saṃskṛtaṃ cetitaṃ pratītyasamutpannaṃ <span class='corrected'>|</span> so ’pi sparśaḥ sāpi vedanā sāpi tṛṣṇā<a class='dkd' id='dkd12r8'></a> te ’pi saṃskārāḥ sāpi samanupaśyanā anityā saṃskṛtā cetitā pratītyasamutpannā asmīty adhigatā bhavaty <span class='corrected'>|</span> ayam aham asmīti saṃanupaśyati <span class='corrected'>|</span> satkāyadṛṣṭiparyavasthānaṃ utpādayati <span class='corrected'>|</span> sa tasmāt paryavasthānād anyat<a class='dkd' id='dkd12r9'></a> paryavasthānam utpādayati adhimātrād adhimātrataraṃ tīvrāt tīvrataraṃ paripūrṇāt paripūrṇataraṃ <span class='corrected'>|</span> iti pūrvakaṃ paryavasthānaṃ trṣṇā paścimam upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>api khalu śāśvato lokaḥ<a class='dkd' id='dkd12r10'></a> antagrāhadṛṣṭiparyavasthānam utpādayaty adhimātrā<span class='corrected'>d a</span>dhimātrataraṃ yāvat paripūrṇāt paripūrṇataram <span class='corrected'>|</span> iti pūrvakaṃ paryavasthānaṃ tṛṣṇā paścimakam upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>aśāśvato<a class='dkd' id='dkd12v1'></a> lokaḥ <span class='corrected'>|</span> śāśvataś cāśāśvataś ca <span class='corrected'>|</span> naiva śāśvato nāśāśvataḥ <span class='corrected'>|</span> antavān lokaḥ <span class='corrected'>|</span> anantavān lokaḥ <span class='corrected'>|</span> antavāṃś cānantavāṃś ca <span class='corrected'>|</span> naivāntavān anantavāṃś ca | sa jīvas tac charīraṃ <span class='corrected'>|</span> anyo jīvo ’nyac charīraṃ bhavati <span class='corrected'>|</span> tathāgataḥ paraṃ maraṇān na bhavati <span class='corrected'>|</span> tathāgataḥ<a class='dkd' id='dkd12v2'></a> paraṃ maraṇād bhavati ca na bhavati ca <span class='corrected'>|</span> naiva bhavati na na bhavati paraṃ maraṇād <span class='corrected'>|</span> antagrāhadṛṣṭiparyavasthānam utpādayati <span class='corrected'>|</span> sa tasmāt paryavasthānād yāvat paripūrṇāt paripūrṇataraṃ <span class='corrected'>|</span> iti pūrvakaṃ paryavasthānaṃ tṛṣṇā paścimakam<a class='dkd' id='dkd12v3'></a> upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>api khalu na bhagavāṃs tathāgato ’rhan samyaksaṃbuddho na vidyācaraṇasaṃpanno na sugato lokavid anuttaraḥ puruṣadaṃyasārathi śāstā devamanuṣyāṇāṃ buddho bhagavāṃ mithyā dṛṣṭiparyavasthānaṃ<a class='dkd' id='dkd12v4'></a> utpādayati <span class='corrected'>|</span> sa tasmāt paryavasthānād vistareṇa paripūrṇāt paripūrṇataraṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>na svākhyāto bhagavato dharmo na sāṃdṛṣṭiko na nirjvaraḥ nākālikaḥ naupanāyiko naihipaśyakaḥ<a class='dkd' id='dkd12v5'></a> na pratyātmavedanīyo vijñair <span class='corrected'>|</span></p>
<p>na supratipanno bhagavataḥ śrāvakasaṃgho na ṛjupratipanno na nyāyapratipanno na sāmīcīpratipanno nānudharmacārī <span class='corrected'>|</span></p>
<p>na duḥkhaṃ <span class='corrected'>|</span> na samudayo <span class='corrected'>|</span> na nirodho <span class='corrected'>|</span> na mārgo <span class='corrected'>|</span></p>
<p>na sarvasaṃskārā<a class='dkd' id='dkd12v6'></a> anityā <span class='corrected'>|</span> na sarvadharmā anātmāno <span class='corrected'>|</span> na śāntaṃ nirvāṇam <span class='corrected'>|</span> iti mithyādṛṣṭiparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati <span class='corrected'>|</span> vistareṇa yāvad <span class='corrected'>|</span> iti pūrvakaṃ paryavasthānaṃ<a class='dkd' id='dkd12v7'></a> tṛṣṇā paścimam upādānaṃ <span class='corrected'>|</span> tad ucyate tṛṣṇāpra<span class='corrected'>tya</span>yam upādānam iti <span class='corrected'>|</span></p>
<p>api khalu śāśvato loka idam eva satyaṃ moham anyad <span class='corrected'>|</span> iti dṛṣṭiparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam<a class='dkd' id='dkd12v8'></a> utpādayati <span class='corrected'>|</span> vistareṇa yāvat paścimakam upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>śāśvato loko vistareṇa yāvac caiva bhavati tathāgataḥ paraṃ maraṇād iti idam eva satyaṃ mohaṃ anyad <span class='corrected'>|</span><a class='dkd' id='dkd12v9'></a> iti dṛṣṭiparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati <span class='corrected'>|</span> vistareṇa yāvat paścimakam upādānaṃ <span class='corrected'>|</span> tad ucyate tṛṣṇāpratyayaṃ upādānaṃ <span class='corrected'>|</span></p>
<p>api khalu śīlaṃ parāmṛśati<a class='dkd' id='dkd12v10'></a> śīlena śucyati mucyati niryāti sukhaduḥkhaṃ vyatikrāmati sukhaduḥkhavyatikramaṃ cānuprāpnoti <span class='corrected'>|</span> śīlavrataparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānaṃ utpādayati<a class='dkd' id='dkd13r1'></a> <span class='corrected'>|</span> vistareṇa yāvat paścimakaṃ upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>vrataṃ parāmṛśati yad ubhayataḥ śīlavrataṃ parāmṛśati <span class='corrected'>|</span> śīlavratena śucyati mucyate niryāti yāvat sukhaduḥkhaṃ vyatikramam anuprāpnoti<a class='dkd' id='dkd13r2'></a> <span class='corrected'>|</span> śīlavrataparāmarśaparyavasthānam utpādayati <span class='corrected'>|</span> sa tasmāt paryavasthānād anyat paryavasthānam utpādayati <span class='corrected'>|</span> vistareṇa yāvat paścimakam upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span></p>
<p>api khalu tathāgato bhagavān arhan samyaksaṃbuddho<a class='dkd' id='dkd13r3'></a> neti vicikitsāparyavasthānam utpādayati <span class='corrected'>|</span> sa tasmāt paryavasthānād anyaṃ paryavasthānam utpādayati <span class='corrected'>|</span> vistareṇa yāvat paścimakaṃ upādānaṃ <span class='corrected'>|</span> tad ucyate tṛṣṇāpratyayam upādānaṃ <span class='corrected'>|</span> vidyācaraṇasaṃpanno na vidyācaraṇasaṃpannaḥ<a class='dkd' id='dkd13r4'></a> <span class='corrected'>|</span> sugato lokavit<span class='hidden'>*</span> na sugato lokavit<span class='hidden'>*</span> <span class='corrected'>|</span> anuttaro nānuttaraḥ <span class='corrected'>|</span> puruṣadamyasārathiḥ na puruṣadamyasārathiḥ <span class='corrected'>|</span> śāstā devamanuṣyāṇāṃ na śāstā devamanuṣyāṇāṃ <span class='corrected'>|</span> buddho bhagavān na buddho bhagavān <span class='hidden'>*</span> <span class='corrected'>|</span></p>
<p><a class='dkd' id='dkd13r5'></a>svākhyāto bhagavato dharmo na svākhyāto bhagavato dharmaḥ <span class='corrected'>|</span> sāṃdṛṣṭiko na sāṃdṛṣṭiko <span class='corrected'>|</span> nirjvaro na nirjvaraḥ <span class='corrected'>|</span> ākāliko nākālikaḥ <span class='corrected'>|</span> aupanāyiko naupanāyikaḥ <span class='corrected'>|</span> aihidarśiko naihidarśikaḥ <span class='corrected'>|</span> pratyātmaved<span class='corrected'>anī</span>yo<a class='dkd' id='dkd13r6'></a> vijñaiḥ na pratyātmavedanīyo vijñaiḥ <span class='corrected'>|</span></p>
<p>supratipanno bhagavataḥ śrāvakasaṃgho na supratipanno bhagavataḥ śrāvakasaṃghaḥ <span class='corrected'>|</span> ṛjupratipanno na ṛjupratipanno <span class='corrected'>|</span> nyāyapratipanno na nyāyapratipanno<a class='dkd' id='dkd13r7'></a> <span class='corrected'>|</span> dharmānudharmapratipanno na dharmānudharmapratipannaḥ <span class='corrected'>|</span> sāmīcīpratipanno na sāmīcīpratipannaḥ <span class='corrected'>|</span> anudharmacārī nānudharmacārī <span class='corrected'>|</span></p>
<p>duḥkhaṃ na duḥkhaṃ <span class='corrected'>|</span> samudayo na samudayo <span class='corrected'>|</span> nirodho na nirodhaḥ <span class='corrected'>|</span> mārgo na mārgaḥ <span class='corrected'>|</span> sarvasaṃskārā<a class='dkd' id='dkd13r8'></a> anityā na sarvasaṃskārā anityāḥ <span class='corrected'>|</span> sarvadharmā anātmānaḥ na sarvadharmā anātmānaḥ <span class='corrected'>|</span> śāntaṃ nirvāṇaṃ na śāntaṃ nirvāṇaṃ <span class='corrected'>|</span> iti vicikitsāparyavasthānam utpādayati <span class='corrected'>|</span> vistareṇa yāvat paścimakam upādānam<span class='hidden'>*</span> <span class='corrected'>|</span><a class='dkd' id='dkd13r9'></a> tad ucyate tṛṣṇāpratyayam upādānaṃ <span class='corrected'>|</span></p>
<p>api khalu sarvāṇy eva catvāry upādānāni tṛṣṇāsamudayāni tṛṣṇājātīyāni tṛṣṇāprabhavāni <span class='corrected'>|</span> katamāni catvāri <span class='corrected'>|</span> kāmopādānaṃ dṛṣṭyupādānaṃ śīlavratopādānam ātmavādopādānaṃ<a class='dkd' id='dkd13r10'></a> <span class='corrected'>|</span></p>
<p>kāmopādānaṃ katamad <span class='corrected'>|</span> āha | kāmapratisaṃyuktāṃ dṛṣṭiṃ śīlavrataṃ ca sthāpya yāni <span class='corrected'>tada</span>nyāni kāmapratisaṃyuktāni saṃyojanabandhanānuśayopakleśaparyavasthānāni idam ucyate<a class='dkd' id='dkd13v1'></a> kāmopādānaṃ <span class='corrected'>|</span></p>
<p>dṛṣṭyupādānaṃ katamad <span class='corrected'>|</span> āha | catasro dṛṣṭayo dṛṣṭyupādānam ity ucyate satkāyadṛṣṭir antagrāhadṛṣṭir mithyādṛṣṭir dṛṣṭiparāmarśa itīmāś catasro dṛṣṭayo <span class='corrected'>|</span> dṛṣṭyupādānam ity ucyate <span class='corrected'>|</span></p>
<p>śīlavratopādānaṃ katamad <span class='corrected'>|</span> yathā<a class='dkd' id='dkd13v2'></a> khalv ihaikatyaḥ śīlaṃ parāmṛśati vistareṇa yāvat<span class='hidden'>*</span> <span class='corrected'>|</span> ubhayena śīlavratena śucyati mucyate niryāti sukhaduḥkhaṃ vyatikrāmati sukhaduḥkhavyatikramam anuprāpnoti <span class='corrected'>|</span> idam ucyate śīlavratopādānaṃ <span class='corrected'>|</span></p>
<p>ātmavratopādānam<a class='dkd' id='dkd13v3'></a> ātmav<span class='corrected'>ād</span>opādānaṃ katamat<span class='hidden'>*</span> <span class='corrected'>|</span> rūpārūpyapratisaṃyuktā<span class='corrected'>ṃ</span> dṛṣṭi<span class='corrected'>ṃ</span> śīlavrataṃ ca sthāpya tadanyāni rūpārūpyapratisaṃyuktāni saṃyojanabandhanānuśayopakleśaparyavasthānānīdam ucyate ātmavādopādānaṃ <span class='corrected'>|</span></p>
<p><a class='dkd' id='dkd13v4'></a>api khalv evam uktaṃ bhagavatā mahānidāne vyākaraṇe āyuṣmaty ānande <span class='corrected'>|</span></p>
<p>asti pratyayam ānandopādānaṃ vistareṇa yāvat <span class='corrected'>|</span></p>
<p>tṛṣṇā ced ānanda nābhaviṣyad api nu kasya cit kā cit tṛṣṇābhaviṣyan <span class='corrected'>|</span> no bhadanta <span class='corrected'>|</span> sarvaśo vā punar ānanda<a class='dkd' id='dkd13v5'></a> tṛṣṇāyām asatyām api nu upādānaṃ prajñāpayeta <span class='corrected'>|</span> no bhadanta <span class='corrected'>|</span> tasmāt tarhy ānanda etan nidānam eṣa hetur eṣa samudaya eṣa pratyayaḥ upādānasya yad uta tṛṣṇā tṛṣṇāpratyayam upādānaṃ <span class='corrected'>|</span> iti<a class='dkd' id='dkd13v6'></a> yad uktam idaṃ me tat pratyuktam iti ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
