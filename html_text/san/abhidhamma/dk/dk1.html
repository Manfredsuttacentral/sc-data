<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk1' lang='san'>
<header>
<ul>
<li class='division'>Dharmaskandha |</li>
</ul>
<h1>1. avidyāpratyayāḥ saṃskārāḥ |</h1>
</header>
<p><a class='dkd' id='dkd3r1'></a>saṃmohaḥ pramoho mohaṃ mohajam iyam ucyate avidyā <span class='corrected'>|</span> avidyāpratyayāḥ saṃskārāḥ katame <span class='corrected'>|</span> evam uktaṃ bhagavatā <span class='corrected'>|</span></p>
<p>avidyā bhikṣavo hetuḥ saṃrāgāya hetuḥ saṃdveṣāya hetuḥ saṃ<span class='corrected'>mohāya | iti</span><a class='dkd' id='dkd3r2'></a> yā sā saṃrāgatā saṃmohatā iyam ucyate avidyāpratyayāḥ saṃskārāḥ <span class='corrected'>|</span></p>
<p>api khalv evam uktaṃ bhagavatā <span class='corrected'>|</span></p>
<p>avidyā bhikṣavaḥ pūrvaṃgamaṃ pūrvanimittam anekavidhānāṃ pāpa<span class='corrected'>kānām akuśalā</span>nāṃ<a class='dkd' id='dkd3r3'></a> dharmāṇāṃ samutpattaye ’nūtpātiko bhavati yad uta āḥrīkyaṃ cānapatrāpyaṃ ca <span class='corrected'>|</span> ahrīmān bhikṣavo bhikṣur anapatrāpī mithyādṛṣṭiko bhavati <span class='corrected'>|</span> tatra bhikṣavo mithyā mithyādṛṣṭyā mithyāsaṃkalpo bhava<span class='corrected'>ti |</span></p>
<p><span class='corrected'>mithyā</span>saṃkalpān<a class='dkd' id='dkd3r4'></a> mithyāvācaṃ bhāṣati <span class='corrected'>|</span> mithyāvāco mithyākarmāntaḥ prabhavati <span class='corrected'>|</span> mithyākarmāntān mithyājīvaḥ prabhavati <span class='corrected'>|</span> mithyājīvān mithyāvyāyāmaḥ prabhavati <span class='corrected'>|</span> mithyāvyāyā<span class='corrected'>mā</span>n mithyāsmṛti<span class='corrected'>ḥ</span> prabhavati <span class='corrected'>| mithyāsmṛ</span>ter<a class='dkd' id='dkd3r5'></a> mithyāsamādhiḥ prabhavati <span class='corrected'>|</span> iti yā sā mithyādṛṣṭir mithyāsaṃkalpo mithyāvāṅ mithyākarmānto mithyājīvo mithyāvyāyāmo mithyāsmṛtiḥ mithyāsamādhir ima ucyante avidyā<span class='corrected'>pratyayāḥ</span><a class='dkd' id='dkd3r6'></a> saṃskārāḥ <span class='corrected'>|</span></p>
<p>api khalv evaṃ uktaṃ bhagavatā <span class='corrected'>|</span></p>
<p>ye ke cid bhikṣavo ’nekavidhāḥ pāpakā akuśalā dharmāḥ saṃbhavanti sarve te avidyāmūlakā avidyāsamudayā avidyājātīyā <span class='corrected'>avidyā</span>prabhavā <span class='corrected'>|</span><a class='dkd' id='dkd3r7'></a> avidāgato hi bhikṣavaḥ ajānan kuśalākuśalān dharmān yathābhūtaṃ na prajānāti sāvadyānavadyān sevitavyāsevitavyān hīnapraṇītān kṛṣṇaśuklān sapratibhāgapratī<span class='corrected'>tyasamu</span>tpannān<a class='dkd' id='dkd3r8'></a> dharmān yathābhūtaṃ na prajānāti <span class='corrected'>|</span> sa evaṃ kuśalākuśalān dharmān yathābhūtam aprajānan sāvadyānavadyān sevitavyāsevitavyān hīnapraṇītakṛṣṇaśuklasapratibhāgapra<span class='corrected'>tītyasa</span>mutpannān<a class='dkd' id='dkd3r9'></a> dharmān yathābhūtam aprajānan mithyādṛṣṭiko bhavati <span class='corrected'>|</span> tatra bhikṣavo mithyādṛṣṭyā mithyāsaṃkalpaḥ prabhavati vistareṇa yathā pūrvoktaṃ <span class='corrected'>|</span> ima ucyante avidyāpratyayāḥ <span class='corrected'>sa</span>ṃ<span class='corrected'>skārāḥ |</span></p>
<p><a class='dkd' id='dkd3v1'></a>api khalv evam uktaṃ bhagavatā kuṃbhopame vyākaraṇe <span class='corrected'>|</span></p>
<p>puṇyān api saṃskārān abhisaṃskaroti avidyāpratyayān <span class='corrected'>|</span> apuṇyān apy āniṃjyān api saṃskārān abhisaṃskaroti <span class='corrected'>|</span> avidyāpratyayāḥ puṇyasaṃskā<span class='corrected'>rāḥ katame | āha kuśalaṃ kāyakarma</span><a class='dkd' id='dkd3v2'></a> vākkarma kuśalāś cittacaitasikā dharmāḥ kuśalāś cittaviprayuktāḥ saṃskārāḥ <span class='corrected'>|</span> yad api tat kuśalasya kāyakarmavākkarmaṇaḥ kuśalānāṃ cittacaitasikānāṃ kuśalānāṃ cittaviprayuktānāṃ saṃskārāṇāṃ dīrgharātraṃ <span class='corrected'>iṣṭaṃ kāntaṃ pri</span>yaṃ<a class='dkd' id='dkd3v3'></a> manāpaṃ vipākaṃ pratisaṃvedayate tad idam ucyate puṇyam iti vā puṇyaphalam iti vā puṇyaphalavipākam iti vā <span class='corrected'>|</span></p>
<p>apuṇyāḥ saṃskārāḥ katame <span class='corrected'>|</span> āhākuśalaṃ kāyakarmavākkarma akuśalāś cittacaitasikā dharmāḥ aku<span class='corrected'>śalāś ci</span>ttaviprayuktā<span class='corrected'>ḥ</span><a class='dkd' id='dkd3v4'></a> saṃskārā <span class='corrected'>|</span> yad api tad akuśalasya kāyakarmavākkarmaṇaḥ akuśalānāṃ cittacaitasikānāṃ dharmāṇām akuśalānāṃ cittaviprayuktānāṃ saṃskārāṇāṃ dīrgharātram aniṣṭam akāntam apriyam amanāpaṃ pratisaṃve<span class='corrected'>dayate ta</span>d<a class='dkd' id='dkd3v5'></a> ucyate apuṇyam iti vā apuṇyaphalam iti vā apuṇyaphalavipākam iti vā <span class='corrected'>|</span> ima ucyante apuṇyāḥ saṃskārāḥ <span class='corrected'>|</span></p>
<p>āniṃjyāḥ saṃskārā<span class='corrected'>ḥ</span> katame <span class='corrected'>|</span> āha | catvāry ārūpyāṇy āniṃjyam ity ucyate ||</p>
<p>katham apuṇyān saṃskārān a<span class='corrected'>bhisaṃskuru</span>te<a class='dkd' id='dkd3v6'></a> avidyāpratyayān <span class='corrected'>|</span> āha | yathā khalv ihaikatyo rāgaparyavasthito dveṣapāryavasthito mohaparyavasthitaḥ kāyena duścaritaṃ carati vācā manasā duścaritaṃ carati <span class='corrected'>|</span> itīme te akuśalāḥ kāyasaṃskārā <span class='corrected'>vāksaṃskārā</span><a class='dkd' id='dkd3v7'></a> manaḥsaṃskārā <span class='corrected'>|</span> ima ucyante apuṇyā<span class='corrected'>ḥ</span> saṃskārā <span class='corrected'>|</span> yad api taddhetos tatpratyayaṃ kāyasya bhedān narakeṣūpapadyante | tatra ca saṃskārān abhinirvartayante <span class='corrected'>|</span> evam apuṇyān saṃskārān abhisaṃskaroti avidyāpratya<span class='corrected'>yān |</span></p>
<p><span class='corrected'>yathā</span><a class='dkd' id='dkd3v8'></a> narakeṣv evaṃ tiryakpreteṣu |</p>
<p>kathaṃ puṇyān saṃskārān abhisaṃskaroti avidyāpratyayān <span class='corrected'>|</span> āha | yathā khalv ihaikatyo manuṣyasukhakeṣv avekṣāvān bhavati pratibaddhacittas <span class='corrected'>|</span> tasyaivaṃ bhavaty <span class='corrected'>|</span> aho batāhaṃ manuṣyasukhakānāṃ <span class='corrected'>sabhāgatā</span>yām<a class='dkd' id='dkd3v9'></a> upapadyeyam iti <span class='corrected'>|</span> sa taṃ prārthayamānas taddhetukaṃ saṃvartanīyaṃ kāyena sucaritaṃ carati vācā manasā sucaritaṃ carati <span class='corrected'>|</span> iti ye te kuśalāḥ kāyasaṃskārā vā vāksaṃskārā vā manaḥsaṃskārā vā <span class='corrected'>ima ucyante pu</span>ṇyāḥ<a class='dkd' id='dkd3v10'></a> saṃskārāḥ <span class='corrected'>|</span> yad api taddhetu tatpratyayaṃ kāyasya bhedān manuṣyasukhakānāṃ sabhāgatāyām upapadyate <span class='corrected'>|</span> tatra ca saṃskārān abhinirvartayaty <span class='corrected'>|</span> evaṃ puṇyān saṃskārān abhisaṃskaroti avidyāpratyayān <span class='corrected'>| n</span>a hai<span class='corrected'>vāvekṣāvā</span>n<a class='dkd' id='dkd4r1'></a> bhavati pratibaddhacittaḥ <span class='corrected'>|</span> api tv avidyāyāṃ satyām avidyāsaṃcetanāhetoḥ kāyena sucaritaṃ carati vācā manasā sucaritaṃ carati <span class='corrected'>|</span> iti ye te kuśalāḥ kāyasaṃskārā vistareṇa yāvan manuṣyasukhakānāṃ sabhāgatāyā<span class='corrected'>m upapadyate |</span><a class='dkd' id='dkd4r2'></a> tatra ca saṃskārān abhisaṃvartayaty <span class='corrected'>|</span> evaṃ puṇyān saṃskārān abhisaṃskurute avidyāpratyayān <span class='corrected'>|</span></p>
<p>yathā manuṣyasukhakānām evaṃ cāturmahārājakāyikānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitava<span class='corrected'>śavartināṃ |</span></p>
<p><a class='dkd' id='dkd4r3'></a>yathā khalv ihaiko brahmakāyikānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavati <span class='corrected'>|</span> aho batāhaṃ brahmakāyikānāṃ devānāṃ sabhāgatāyām upapadyeyaṃ <span class='corrected'>|</span> sa taṃ prārthayamānaḥ taddhetos tatsaṃvartanīyaṃ viviktaṃ kā<span class='corrected'>mair vivi</span>ktaṃ<a class='dkd' id='dkd4r4'></a> pāpakair akuśalair dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānam upasaṃpadya viharati <span class='corrected'>|</span> tathā samāpannasya yat kāyasaṃvaro vāksaṃvaraḥ ājīvapariśuddhiḥ ima ucyante puṇyāḥ saṃskārāḥ <span class='corrected'>|</span> yad api <span class='corrected'>taddhetos ta</span>tpratyayaṃ<a class='dkd' id='dkd4r5'></a> kāyasya bhedād braḥmakāyikānāṃ devānāṃ sabhāgatāyām upapadyate <span class='corrected'>|</span> tatra ca saṃskārān abhinirvartayati <span class='corrected'>|</span> evaṃ puṇyān saṃskārān abhinirvartayaty avidyāpratyayān <span class='corrected'>|</span> na haivāvekṣāvān bhavati pratibaddhaci<span class='corrected'>ttaḥ | api</span><a class='dkd' id='dkd4r6'></a> tv avidyāyāṃ satyām avidyāsaṃcetanāhetor viviktaṃ kāmair yāvat prathamaṃ dhyānam upasaṃpadya viharati <span class='corrected'>|</span> tathā samāpannasya yaḥ kāyasaṃvaro vāksaṃvaraḥ <span class='corrected'>|</span> vistareṇa yāvat <span class='corrected'>|</span> tatra ca saṃskārān abhinirvartayati <span class='corrected'>| evam puṇyān</span><a class='dkd' id='dkd4r7'></a> saṃskārān abhinirvartayaty avidyāpratyayān<span class='hidden'>*</span><span class='corrected'>|</span></p>
<p>yathā brahmakāyikānām evaṃ brahmapurohitānāṃ mahābraḥmāṇāṃ parīttābhānāṃ apramāṇābhānā<span class='corrected'>m ā</span>bhāsvarāṇāṃ parīttaśubhānām apramāṇaśubhānāṃ śubhakṛtsnānām a<span class='corrected'>nabhrakā</span>ṇāṃ<a class='dkd' id='dkd4r8'></a> puṇyaprasavānāṃ bṛhatphalānāṃ <span class='corrected'>|</span> eṣu sarveṣu yathāyogyāni dhyānāni vaktavyāni <span class='corrected'>|</span></p>
<p>yathā khalv ihaikatyaḥ asaṃjñisatvānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ asaṃjñisa<span class='corrected'>ttvānāṃ devā</span>nāṃ<a class='dkd' id='dkd4r9'></a> sabhāgatāyām upapadyeyaṃ <span class='corrected'>|</span> sa taṃ prārthayamānas taddhetos tatsaṃvartanīyaṃ saṃjñām audārikato duḥkhilataḥ sthūlabhittikato manasikaroti āsaṃjñikaṃ ca śāntataḥ praṇītato niḥsaraṇa<span class='corrected'>taḥ | tasya saṃjñām au</span>dārikato<a class='dkd' id='dkd4r10'></a> duḥkhilataḥ sthūlabhittikato manasikurvataḥ āsaṃjñikaṃ ca śāntataḥ praṇītato niḥsaraṇataḥ saṃjñā antarāyaty āsaṃjñikaṃ ca saṃsthihati <span class='corrected'>|</span> yatrāsya saṃjñā antarāyaty āsaṃjñikaṃ <span class='corrected'>saṃsthihaty etā</span>vad<a class='dkd' id='dkd4v1'></a> asaṃjñisamāpattiṃ samāpanna iti vaktavyaṃ <span class='corrected'>|</span> tathā samāpannasya yaḥ kāyasaṃvaro vāksaṃvaraḥ ājīvaviśuddhir ima ucyante puṇyāḥ saṃskārāḥ <span class='corrected'>|</span> yad api taddhetos tatpratyayaṃ kāyasya bhe<span class='corrected'>dād asaṃ</span>jñ<span class='corrected'>isattvānāṃ sabhā</span>gatāyām<a class='dkd' id='dkd4v2'></a> upapadyate | tatra ca saṃskārān abhisaṃnirvartayaty avidyāpratyayān <span class='corrected'>|</span> na haivāvekṣāvān bhavati pratibaddhacitto <span class='corrected'>|</span> ’pi tv avidyāyāṃ satyāṃ avidyābhisaṃcetanāhetoḥ saṃjñām audārikato duḥkhilataḥ <span class='corrected'>sthūlabhittikato</span><a class='dkd' id='dkd4v3'></a> manasikurute āsaṃjñikaṃ ca śāntataḥ praṇītato niḥsaraṇataḥ <span class='corrected'>|</span> tasya vistareṇa yāvad āsaṃjñikaṃ saṃsthihaty etāvat asaṃjñisamāpattiṃ samāpanna iti vaktavyaṃ <span class='corrected'>|</span> tathā samāpannasya yaḥ kāyasaṃvaro <span class='corrected'>| vistare</span>ṇa<a class='dkd' id='dkd4v4'></a> yāvat <span class='corrected'>|</span> tatra ca saṃskārān abhinirvartayaty <span class='corrected'>|</span> evaṃ puṇyān saṃskārān abhisaṃskaroty avidyāpratyayān <span class='corrected'>|</span></p>
<p>katham āniṃjyān saṃskārān abhisaṃskaroty avidyāpratyayān <span class='corrected'>|</span> āha | yathā khalv ihaikatyaḥ ākāśānantyāyata<span class='corrected'>nānāṃ devānā</span>m<a class='dkd' id='dkd4v5'></a> avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ ākāśānantyāyata<span class='corrected'>nā</span>nāṃ devānāṃ sabhāgatāyām upapadyeyaṃ <span class='corrected'>|</span> sa taṃ prārthayamānaḥ taddhetos tatsaṃvartanīyaṃ sarvaśo rūpasaṃ<span class='corrected'>jnānām a</span>tikramāt<a class='dkd' id='dkd4v6'></a> pratighasaṃjñānāṃ astaṃgamān nānātvasaṃjñānām amanasikārād anantam ākāśam ity ākāśānantyāyatanam upasaṃpadya viharati <span class='corrected'>|</span> tathā samāpannasya yā cetanā cetitaṃ cetanāmitaṃ <span class='corrected'>cetayi</span>tatvaṃ<a class='dkd' id='dkd4v7'></a> cetanāgataṃ cittābhisaṃskāro manaskarma ima ucyante āniṃjyāḥ saṃskārāḥ <span class='corrected'>|</span> yad api taddhetos tatpratyayaṃ kāyasya bhedād ākāśānantyāyatanānāṃ devānāṃ sabhāgatāyām upapadyate ta<span class='corrected'>tra ca saṃ</span>skārān<a class='dkd' id='dkd4v8'></a> abhinirvartayaty <span class='corrected'>|</span> evam āniṃjyān saṃskārān abhinirvartayaty avidyāpratyayān <span class='corrected'>|</span> na haivāvekṣāvān bhavati pratibaddhacittaḥ <span class='corrected'>|</span> api tv avidyāyāṃ satyāṃ avidyābhisaṃcetanāhetoḥ sarvaśo rūpasaṃjñānāṃ <span class='corrected'>samati</span>kramād<a class='dkd' id='dkd4v9'></a> vistareṇa yāvad ākāśānantyāyatanam upasaṃpadya viharati <span class='corrected'>|</span> tathā samāpannasya yā cetanā vistareṇa ima ucyante āniṃjyāḥ saṃskārā <span class='corrected'>|</span> yad api taddhetos tatpratyayaṃ kāyasya bhedā<span class='corrected'>d ā</span>kāśā<span class='corrected'>nantyāyata</span>nānāṃ<a class='dkd' id='dkd4v10'></a> devānāṃ sabhāgatāyām upapadyate <span class='corrected'>|</span> tatra ca saṃskārān abhinirvartayaty <span class='corrected'>|</span> evaṃ āniṃjyān saṃskārān abhinirvartayaty avidyāpratyayān<span class='hidden'>*</span> <span class='corrected'>|</span></p>
<p>yathākāśānantyāyatanānām evaṃ vijñānānantyāyatanānām ā<span class='corrected'>kiṃcanyāya</span>tanānāṃ<a class='dkd' id='dkd5r1'></a> naivasaṃjñānāsaṃjñāyatanānām eteṣāṃ pratyekapratyekasaḥ ārūpyā vaktavyā <span class='corrected'>|</span> iti ye te saṃskārā avidyām āgamyāvidyāṃ niśrityāvidyāṃ pratiṣṭhāya utpadyanti samutpadyante jāyanti saṃjāyanti <span class='corrected'>samudāgacchanti</span><a class='dkd' id='dkd5r2'></a> prādurbhavanti ima ucyante avidyāpratyayās saṃskārāḥ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
