<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk9' lang='san'>
<header>
<ul>
<li class='division'>Dharmaskandha |</li>
</ul>
<h1>9. vedanāpratyayā tṛṣṇā |</h1>
</header>
<p class='uddana'>uddānaṃ ||<br>
cakṣuḥ pratītyāsvādaṃ dvau skandhau āyatanau<br>
guhyenāparadvayaṃ mahānāmā<a class='dkd' id='dkd9v7'></a> licchaviś caiva<br>
nidānaṃ pūrṇamāsikaṃ <span class='corrected'>||</span></p>
<p>vedanāpratyayā tṛṣṇā katamā <span class='corrected'>|</span> āha <span class='corrected'>|</span> cakṣuḥ pratītya rūpāṇi cotpadyate cakṣurvijñānaṃ <span class='corrected'>|</span> trayāṇāṃ sannipātaḥ sparśaḥ <span class='corrected'>|</span> sparśapratyayā vedanā <span class='corrected'>|</span> vedanāpratyayā<a class='dkd' id='dkd9v8'></a> tṛṣṇā <span class='corrected'>|</span></p>
<p>evaṃ śrotraghrāṇajihvākāyamanaḥ pratītya dharmāṃś cotpadyate manovijñānaṃ <span class='corrected'>|</span> trayāṇāṃ sannipātāt sparśaḥ <span class='corrected'>|</span> sparśapratyayā vedanā <span class='corrected'>|</span> vedanāpratyayā tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalu cakṣurāsvādaṃ<a class='dkd' id='dkd9v9'></a> vedayitaṃ pratītya bhūyo bhūyaś cakṣuṣi apratikūlatā saṃtiṣṭhate <span class='corrected'>|</span> apratikūle sati bhūyo bhūyaś cakṣuṣi utpadyate rāgaḥ saṃrāgaḥ ālayo niyantir adhyavasānaṃ tṛṣṇā <span class='corrected'>|</span></p>
<p>evaṃ śrotraghrāṇajihvākāyamanaḥāsvādaṃ<a class='dkd' id='dkd9v10'></a> vedayitavyṃ pratītya bhūyo bhūyo manasi apratikūlatā saṃtiṣṭhate | apratikūle sati bhūyo bhūyo manasy utpadyate rāgaḥ saṃrāgaḥ ālayo niyantir adhyavasānaṃ vā tṛṣṇā <span class='corrected'>| tad ucyate</span><a class='dkd' id='dkd10r1'></a> vedanāpratyayā tṛṣnā <span class='corrected'>|</span></p>
<p>api khalv evam uktaṃ bhagavatā paṃcopādānaskandhike vyākaraṇe <span class='corrected'>|</span></p>
<p>rūpasyāhaṃ bhikṣavaḥ āsvādaparyeṣaṇām acārṣaṃ <span class='corrected'>|</span> yo rūpe āsvādas tam anvabhotsyaṃ yāvad rūpe āsvādaḥ prajñayā me sudṛṣṭa <span class='corrected'>|</span> ity eta<span class='corrected'>d rūpā</span>svādaṃ<a class='dkd' id='dkd10r2'></a> vedayitaṃ pratītya bhūyo bhūyo rūpe apratikūlatā saṃtiṣṭhate <span class='corrected'>|</span> apratikūle sati bhūyo bhūyo rūpe utpadyate rāgaḥ saṃrāgaḥ ālayo niyantir adhyavasānaṃ tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>evaṃ vedanāyāḥ<a class='dkd' id='dkd10r3'></a> saṃjñāyāḥ saṃskārāṇāṃ</p>
<p>vijñānasyāhaṃ bhikṣavaḥ āsvādaparyeṣaṇām acārṣaṃ <span class='corrected'>|</span> yo vijñāne āsvādas tam anvabhotsyaṃ yāvad vijñāne āsvādaḥ prajñayā me sudṛṣṭa <span class='corrected'>|</span> ity etad vijñānāsvādaṃ vedayitaṃ pratītya bhūyo bhūyo vijñāne apratikūlatā<a class='dkd' id='dkd10r4'></a> saṃtiṣṭhate <span class='corrected'>|</span> apratikūle sati bhūyo bhūyo vijñāne utpadyate rāgaḥ saṃrāgaḥ ālayo niyantir adhyavasānaṃ tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā paṃcopādānaskandhike vyākaraṇe <span class='corrected'>|</span><a class='dkd' id='dkd10r5'></a></p>
<p>rūpe ced bhikṣava āsvādo na bhaven neme satvā rūpe saṃrajyeran<span class='hidden'>*</span> <span class='corrected'>|</span> yasmāt tu bhikṣavo ’sti rūpe āsvādaḥ teneme satvā rūpe saṃrajyante <span class='corrected'>|</span> ity etad rūpāsvādaṃ vedayitam pratītya bhūyo vistareṇa yāvad utpadyate tṛṣṇā <span class='corrected'>|</span></p>
<p><a class='dkd' id='dkd10r6'></a>vedanāyāṃ saṃjñāyāṃ saṃskāreṣu</p>
<p>vijñāne ced bhikṣavaḥ āsvādo na bhaven neme satvā vijñāne saṃrajyeran<span class='hidden'>*</span> <span class='corrected'>|</span> yasmāt tu bhikṣavo ’sti vijñāne āsvādas tasmād ime satvā vijñāne saṃrajyante <span class='corrected'>|</span> ity etad vijñānāsvāda<span class='corrected'>veda</span>yitaṃ pratītya bhūyo<a class='dkd' id='dkd10r7'></a> bhūyo vistareṇa yāvad utpadyate tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā ṣaḍāyatanike vyākaraṇe <span class='corrected'>|</span></p>
<p>cakṣuṣo ’haṃ bhikṣava āsvādaparyeṣaṇām acārṣaṃ <span class='corrected'>|</span> yaś cakṣuṣi āsvādas tam anvabhotsyan <span class='corrected'>|</span> yāvāṃś cakṣuṣy āsvādaḥ<a class='dkd' id='dkd10r8'></a> prajñayā me sa sudṛṣṭaḥ <span class='corrected'>|</span> ity etac cakṣuṣa āsvādaṃ vedayitaṃ pratītya bhūyo vistareṇa yāvat tṛṣṇā <span class='corrected'>|</span> tad u<span class='corrected'>cy</span>ate vedanāpratyayā tṛṣṇā <span class='corrected'>|</span></p>
<p>evaṃ śrotraghrāṇajihvākāyamanaso ’haṃ bhikṣavaḥ āsvādaparyeṣaṇām acārṣaṃ <span class='corrected'>|</span> yo<a class='dkd' id='dkd10r9'></a> manasy āsvādas taṃ anvabhotsyaṃ yāvan manasy āsvādaḥ prajñayā me sa sudṛṣṭa <span class='corrected'>|</span> ity etan manasa āsvādavedayitaṃ pratītya bhūyo vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā ṣaḍāyantike<a class='dkd' id='dkd10r10'></a> vyākaraṇe <span class='corrected'>|</span></p>
<p>cakṣuṣi bhikṣava āsvādaś cen na bhaven neme satvāś cakṣuṣi saṃrajyeran<span class='hidden'>*</span> <span class='corrected'>|</span> yasmād bhikṣavaḥ asti cakṣuṣv āsvādas tasmād ime satvāś cakṣuṣi saṃrajyante <span class='corrected'>|</span> ity etac cakṣurāsvādaṃ vedayitaṃ vistareṇa pratītya yāvat tṛṣṇā <span class='corrected'>|</span> tad ucyate<a class='dkd' id='dkd10v1'></a> vedanāpratyayā tṛṣṇā <span class='corrected'>|</span></p>
<p>evaṃ śrotraghrāṇajihvāyāṃ kāyemanasi ced bhikṣavaḥ āsvādo na bhaven neme satvā manasi saṃrajyeran<span class='hidden'>*</span> <span class='corrected'>|</span> yasmāt tu bhikṣavo ’sti manasy āsvādas tasmād ime satvā manasi saṃrajyante <span class='corrected'>|</span> ity etan manasa āsvādavedayitaṃ<a class='dkd' id='dkd10v2'></a> pratītya bhūyo bhūyo manasy apratikūlatā saṃtiṣṭhate <span class='corrected'>|</span> vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā ṣaḍāyatanike vyākaraṇe <span class='corrected'>|</span></p>
<p>rūpasyāhaṃ bhikṣavaḥ āsvādaparyeṣaṇām acārṣam<span class='hidden'>*</span> <span class='corrected'>|</span><a class='dkd' id='dkd10v3'></a> yo rūpe āsvādas tam anvabhotsyaṃ yāvad rūpe āsvādaḥ prajñayā me sa sudṛṣṭaḥ <span class='corrected'>|</span> ity etad rūpāsvādavedayitaṃ pratītya yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>evaṃ śabdagandharasasparśadharmāṇām ahaṃ bhikṣava āsvādaparyeṣaṇām<a class='dkd' id='dkd10v4'></a> acārṣaṃ <span class='corrected'>|</span> yo dharme āsvādas taṃ anvabhotsyaṃ <span class='corrected'>|</span> yāvān dharmeṣv āsvādaḥ prajñayā me sa sudṛṣṭaḥ <span class='corrected'>|</span> ity etad dharmāsvādavedayitaṃ pratītya vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā<a class='dkd' id='dkd10v5'></a> ṣaḍāyatanike vyākaraṇe <span class='corrected'>|</span></p>
<p>rūpe ced bhikṣava āsvādo na bhaven neme satvā rūpe saṃrajyeran <span class='corrected'>|</span> yasmāt tu bhikṣavo ’sti rūpe āsvādas tasmād ime satvā rūpe saṃrajyante <span class='corrected'>|</span> ity etad rūpāsvādavedayitaṃ pratītya vistareṇa yāvat<a class='dkd' id='dkd10v6'></a> tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>evaṃ śabde gandhe rase spraṣṭavye dharme ced bhikṣava āsvādo na bhaven neme satvā dharme saṃrajyeran<span class='hidden'>*</span> <span class='corrected'>|</span> tasmāt tu bhikṣavo ’sti dharmeṣv āsvādas <span class='corrected'>|</span> teneme satvā dharme saṃrajyante <span class='corrected'>|</span> ity etad<a class='dkd' id='dkd10v7'></a> dharmāsvādaṃ pratītya vedayitaṃ vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā ||</p>
<p>api khalv evam uktaṃ bhagavatā mahānāmānaṃ licchavim āgamya <span class='corrected'>|</span></p>
<p>rūpaṃ cen mahānāmann ekāntaduḥkhaṃ bhaven na sukhaṃ na sukhānugataṃ<a class='dkd' id='dkd10v8'></a> na sukhasaumanasyaparītam avakrāntam eva sukhena hetur api mahānāman na prajñāyeta satvānāṃ rūpe saṃrāgāya na ceme satvā rūpe saṃrajyeran<span class='hidden'>*</span> <span class='corrected'>|</span> yasmāt tu mahānāman rūpaṃ naikāntaduḥkhaṃ sukhaṃ<a class='dkd' id='dkd10v9'></a> sukhānugataṃ sukhasaumanasyaparītam avakrāntam eva sukhena tasmād ime satvā rūpe saṃrajyante saṃraktāḥ saṃyujyante saṃyuktāḥ saṃkliṣyante <span class='corrected'>|</span> ity etad rūpāsvādavedayitaṃ pratītya vistareṇa yāvat tṛṣṇā <span class='corrected'>|</span> tad ucyate<a class='dkd' id='dkd10v10'></a> vedanāpratyayā tṛṣṇā <span class='corrected'>|</span></p>
<p>vedanā saṃjñā saṃskārā vijñānaṃ cen mahānāmann ekāntaduḥkhaṃ bhaven na sukhaṃ na sukhānugataṃ na sukhasaumanasyaparītam avakrāntaṃ caiva sukhena hetur api mahānāman na prajñāyeta sa<span class='corrected'>ttvānāṃ</span><a class='dkd' id='dkd11r1'></a> vijñāne saṃrāgāya na ceme satvā vijñāne saṃrajyeran<span class='hidden'>*</span> <span class='corrected'>|</span> yasmāt tu mahānāman vijñānaṃ naikāntaduḥkhaṃ sukhaṃ sukhānugataṃ sukhasaumanasyaparītaṃ anavakrāntam eva sukhena tasmād ime satvā vijñāne saṃrajyante saṃraktā<span class='corrected'>ḥ saṃ</span>yujyante<a class='dkd' id='dkd11r2'></a> saṃyuktāḥ saṃkliṣyante <span class='corrected'>|</span> ity etad vijñānāsvādavedayitaṃ pratītya vistareṇa yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā paurṇamāsike vyākaraṇe <span class='corrected'>|</span></p>
<p>yad bhikṣavo rūpaṃ pratītyotpadyate<a class='dkd' id='dkd11r3'></a> sukham utpadyate saumanasyam ayaṃ rūpe āsvādaḥ <span class='corrected'>|</span> ity etad rūpāsvādavedayitaṃ pratītya yāvat tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>yad bhikṣavo vedanāsaṃjñāsaṃskārān yad vijñānaṃ pratītyotpadyate sukham utpadyate saumanasyam<a class='dkd' id='dkd11r4'></a> ayaṃ vijñāne āsvāda <span class='corrected'>|</span> ity etad vijñānāsvādavedayitaṃ pratītya bhūyo bhūyo vijñāne apratikūlatā saṃtiṣṭhate <span class='corrected'>|</span> apratikūle sati bhūyo bhūyo vijñāne utpadyate rāgaḥ saṃrāgaḥ ālayo niyantir adhyavasānam<span class='hidden'>*</span><a class='dkd' id='dkd11r5'></a> tṛṣṇā <span class='corrected'>|</span> tad ucyate vedanāpratyayā tṛṣṇā <span class='corrected'>|</span></p>
<p>api khalv evam uktaṃ bhagavatā mahānidānaparyāye āyuṣmaty ānande <span class='corrected'>|</span></p>
<p>tatrānanda yā ca bhavatṛṣṇā yā ca vibhavatṛṣṇā itīme dve tṛṣṇādvayena vedanāsamavasaraṇe<a class='dkd' id='dkd11r6'></a> bhavataḥ <span class='corrected'>|</span> tad ucyate vedanāpratyayā tṛṣṇā ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
