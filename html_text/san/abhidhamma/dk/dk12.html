<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk12' lang='san'>
<header>
<ul>
<li class='division'>Dharmaskandha |</li>
</ul>
<h1>12. bhavapratyayā jātiḥ |</h1>
</header>
<p>bhavapratyayā jātiḥ katamā <span class='corrected'>|</span> āha <span class='corrected'>|</span> yathā khalv ihaikatyo rāgaparyavasthito<a class='dkd' id='dkd14r3'></a> dveṣaparyavasthito mohaparyavasthitaḥ kāyena duścaritaṃ carati vācā manasā duścaritaṃ carati <span class='corrected'>|</span> ye te akuśalā kāyasaṃskārā vāksaṃskārā manaḥsaṃskārā ayam ucyate akuśalaḥ karmabhavaḥ <span class='corrected'>|</span> yad api taddhetu<a class='dkd' id='dkd14r4'></a> tatpratyayaṃ kāyasya bhedān narakeṣūpapadyate <span class='corrected'>|</span> tatra yā jātiḥ saṃjātir avakrāntir abhinirvṛttiḥ prādurbhāvaḥ skandhapratilābho dhātupratilābha āyatanapratilābho jīvitendriyasya prādurbhāva itīyaṃ jātir<a class='dkd' id='dkd14r5'></a> imaṃ bhavaṃ pratītya tad ucyate bhavapratyayā jātir <span class='corrected'>|</span></p>
<p>iti yathā narakeṣv evaṃ tiryakpreteṣu |</p>
<p>yathā khalv ihaikatyo manuṣyasukhakānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ manuṣyasubhagānāṃ<a class='dkd' id='dkd14r6'></a> sabhāgatāyām upapadyeyam iti <span class='corrected'>|</span> sa tatprārthayamānas taddhetos tatsaṃvartanīyaṃ kāyena sucaritaṃ carati vācā manasā sucaritaṃ carati <span class='corrected'>|</span> ye te kuśalāḥ kāyasaṃskārā vāksaṃskārā manaḥsaṃskārā<a class='dkd' id='dkd14r7'></a> ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṃ kāyasya bhedān manuṣyasubhagānāṃ sabhāgatāyām upapadyate <span class='corrected'>|</span> tatra yā jātiḥ saṃjātir vistareṇa tad ucyate bhavapratyayā jāti <span class='corrected'>|</span></p>
<p>yathā manuṣyasubhagānāṃ<a class='dkd' id='dkd14r8'></a> evaṃ cāturmahārājikānāṃ trayastriṃśānāṃ yāmānāṃ tuṣitānāṃ nirmāṇaratīnāṃ paranirmitavaśavartināṃ <span class='corrected'>|</span></p>
<p>yathā khalv ihaikatyo brahmakāyikānāṃ devānām avekṣāvān bhavati pratibaddhacittaḥ tasyaivaṃ bhavaty<a class='dkd' id='dkd14r9'></a> <span class='corrected'>|</span> aho batāhaṃ brahmakāyikānāṃ devānāṃ sabhāgatāyām upapadyeyam iti <span class='corrected'>|</span> sa tatprārthayamānas taddhetos tatsaṃvartanīyaṃ viviktaṃ kāmair viviktaṃ pāpakair akuśalair dharmaiḥ savitarkaṃ savicāraṃ vivekajaṃ<a class='dkd' id='dkd14r10'></a> prītisukhaṃ prathamaṃ dhyānam upasaṃpadya viharati <span class='corrected'>|</span> tathā samāpannasya yaḥ kāyasaṃvaro vāksaṃvara ājīvapariśuddhi<span class='corrected'>r</span> ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṃ kāyasya bhedād<a class='dkd' id='dkd14v1'></a> brahmakāyikānāṃ devānāṃ sabhāgatāyām upapadyate <span class='corrected'>|</span> tatra jātiḥ saṃjātir vistareṇa yāvad <span class='corrected'>|</span> iyaṃ jātir imaṃ bhavaṃ pratītya tad ucyate bhavapratyayā jātir iti <span class='corrected'>|</span></p>
<p>yathā brahmakāyikānāṃ evaṃ brahmapurohitānāṃ mahābrahmaṇāṃ <span class='corrected'>|</span></p>
<p><a class='dkd' id='dkd14v2'></a>yathā khalv ihaikatyaḥ parīttābhānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ parīttābhānāṃ devānāṃ sabhāgatāyām upapadyeyam iti <span class='corrected'>|</span> sa tatprārthayamāno vitarkavicārāṇāṃ vyupaśamād<a class='dkd' id='dkd14v3'></a> adhyātmasaṃprasādāc cetasa ekotībhāvād avitarkam avicāraṃ samādhijaṃ prītisukhaṃ dvitīyaṃ dhyānam upasaṃpadya viharati <span class='corrected'>|</span> tathā samāpannasya yaḥ kāyasaṃvaro vāksaṃvara ājīvapariśuddhiḥ ayam ucyate<a class='dkd' id='dkd14v4'></a> kuśalaḥ karmabhavaḥ <span class='corrected'>|</span> yad api taddhetu tatpratyayaṃ kāyasya bhedāt parīttābhanāṃ devānāṃ sabhāgatāyām upapadyate <span class='corrected'>|</span> tatra yā jātiḥ saṃjātir vistareṇa jīvitendriyasya prādurbhāvaḥ <span class='corrected'>|</span> itīyaṃ jātir imaṃ bhavam<span class='hidden'>*</span><a class='dkd' id='dkd14v5'></a> pratītya tad ucyate bhavapratyayā jātiḥ <span class='corrected'>|</span></p>
<p>yathā parīttābhānām evam apramāṇābhānām ābhāsvarāṇāṃ <span class='corrected'>|</span></p>
<p>yathā khalv ihaikatyaḥ parīttaśubhānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ<a class='dkd' id='dkd14v6'></a> parīttaśubhānāṃ devānāṃ sabhāgatāyām upapadyeyaṃ <span class='corrected'>|</span> sa tatprārthayamānas taddhetos tatsaṃvartanīyaṃ prīter virāgād upekṣako viharati <span class='corrected'>|</span> smṛtaḥ saṃprajānan sukhaṃ ca kāyena pratisaṃvedayate <span class='corrected'>|</span> yat<a class='dkd' id='dkd14v7'></a> tad āryā ācakṣate upekṣakaḥ smṛtimāṃ sukhavihārīti tṛtīyaṃ dhyānam upasaṃpadya viharati <span class='corrected'>|</span> tathā samāpannasya yaḥ kāyasaṃvaro vāksaṃvaraḥ ājīvapariśuddhir ayam ucyate kuśalaḥ karmabhavaḥ <span class='corrected'>|</span><a class='dkd' id='dkd14v8'></a> yad api taddhetu tatpratyayaṃ kāyasya bhedāt parīttaśubhānāṃ devānāṃ sabhāgatāyām upapadyate <span class='corrected'>|</span> tatra yā jātiḥ saṃjātir vistareṇa <span class='corrected'>|</span> iyam ucyate bhavapratyayā jātir iti <span class='corrected'>|</span></p>
<p>yathā parīttaśubhānām evam<a class='dkd' id='dkd14v9'></a> apramāṇ<span class='corrected'>aśu</span>bhānāṃ śubhakṛtsnānāṃ <span class='corrected'>|</span></p>
<p>yathā khalv ihaikatyaḥ anabhrakāṇāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāham anabhrakāṇāṃ devānāṃ sabhāgatāyām upapadyeyam iti <span class='corrected'>|</span> sa tatprārthayamānas<a class='dkd' id='dkd14v10'></a> taddhetos tatsaṃvartanīyaṃ sukhasya ca prahāṇā<span class='corrected'>d</span> duḥkhasya ca prahāṇā<span class='corrected'>t</span> pūrvam eva ca saumanasyadaurmanasyayor astagamād aduḥkhāsukhaṃ upekṣāsmṛtipariśuddhaṃ caturthaṃ dhyānam upasaṃpadya viharati <span class='corrected'>|</span><a class='dkd' id='dkd15r1'></a> tathā samāpannasya yaḥ kāyasaṃvaro vāksaṃvara ājīvapariśuddhir ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṃ kāyasya bhedād anabhrakāṇāṃ devānāṃ sabhāgatāyām upapadyate<a class='dkd' id='dkd15r2'></a> <span class='corrected'>|</span> tatra yā jātiḥ saṃjātiḥ vistareṇa yāvaj jīvitendriyasya prādurbhāvaḥ <span class='corrected'>|</span> itīyaṃ jātir imaṃ bhavaṃ pratītya tad ucyate bhavapratyayā jātiḥ <span class='corrected'>|</span></p>
<p>yathā anabhrakāṇām evaṃ puṇyaprasavānām<a class='dkd' id='dkd15r3'></a> asaṃjñisatv<span class='corrected'>a</span>saṃgṛhītānāṃ ca bṛhatphalānāṃ <span class='corrected'>|</span></p>
<p>yathā khalv ihaikatyaḥ asaṃjñisatvānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāham asaṃjñisatvānāṃ devānāṃ sabhāgatāyām<a class='dkd' id='dkd15r4'></a> upapadyeyam iti <span class='corrected'>|</span> sa taṃ prārthayamānas taddhetos tatsaṃvartanīyaṃ saṃjñām audārikato duḥkhilataḥ sthūlabhittikato manasikaroti āsaṃjñikaṃ ca śāntataḥ praṇītato niḥsaraṇataḥ <span class='corrected'>|</span> tasya saṃjñām audārikato<a class='dkd' id='dkd15r5'></a> duḥkhilataḥ sthūlabhittikato manasikurvataḥ āsaṃjñikaṃ ca śāntataḥ praṇītato niḥsaraṇataḥ saṃjnā antardhīyate āsaṃjñikaṃ ca saṃsthihati | iti yatra mama saṃjñā antarāyaty āsaṃjñikaṃ<a class='dkd' id='dkd15r6'></a> ca saṃsthihaty etāvad asaṃjñisamāpattiḥ samāpanna iti vaktavyaṃ <span class='corrected'>|</span> tathā samāpannasya yaḥ kāyasaṃvaro vāksaṃvaraḥ ājīvapariśuddhir ayam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṃ<a class='dkd' id='dkd15r7'></a> kāyasya bhedād asaṃjñisatvānāṃ devānāṃ sabhāgatāyām upapadyate <span class='corrected'>|</span> tatra yā jātiḥ saṃjātir vistareṇa yāvaj jīvitendriyasya prādurbhāva iti <span class='corrected'>|</span> itīyaṃ jātir imaṃ bhavaṃ pratītya tad ucyate<a class='dkd' id='dkd15r8'></a> bhavapratyayā jātir iti <span class='corrected'>|</span></p>
<p>yathā khalv ihaikatyaḥ ākāśānantyāyatanānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ ākāśānantyāyatanānāṃ devānāṃ sabhāgatāyām upapadyeyam<a class='dkd' id='dkd15r9'></a> iti <span class='corrected'>|</span> sa tatprārthayamānas taddhetos tatsaṃvartanīyaṃ sarvaśo rūpasaṃjñānāṃ samatikramāt pratighasaṃjñānām astagamān nānātvasaṃjñānām amanasikārād anantam ākāśam ity ākāśānantyāyata<span class='corrected'>na</span>m<a class='dkd' id='dkd15r10'></a> upasaṃpadya viharati <span class='corrected'>|</span> tathā samāpannasya yā cetanā saṃcetanābhisaṃcetanā cetayitaṃ cetanāgataṃ cittābhisaṃskāro manaskarma ayam ucyate kuśalaḥ karmabhavaḥ <span class='corrected'>|</span> yad api taddhetu<a class='dkd' id='dkd15v1'></a> tatpratyayaṃ kāyasya bhedād ākāśānantyāyatanānāṃ devānāṃ sabhāgatāyām upapadyate <span class='corrected'>|</span> tatra yā jātiḥ saṃjātir vistareṇa yāva<span class='corrected'>j</span> jīvitendriyaprādurbhāva <span class='corrected'>|</span> itīyaṃ jātir imaṃ bhavaṃ pratītya tad ucyate<a class='dkd' id='dkd15v2'></a> bhavapratyayā jātir iti <span class='corrected'>|</span></p>
<p>yathā khalv ihaikatyo vijñānānantyāyatanānāṃ devānām avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ vijñānānantyāyatanānāṃ devānāṃ sabhāgatāyām upapadyeyaṃ<a class='dkd' id='dkd15v3'></a> iti <span class='corrected'>|</span> sa tatprārthayamānas taddhetos tatsaṃvartanīyaṃ sarvaśa ākāśānantyāyatanaṃ samatikramyānantaṃ vijñānam iti vijñānānantyāyatanam upasaṃpadya viharati <span class='corrected'>|</span> tathā samāpannasya yā cetanā yāvac cittābhisaṃskāro<a class='dkd' id='dkd15v4'></a> manaskarmāyam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṃ kāyasya bhedād vijñānānantyāyatanānāṃ devānāṃ sabhāgatāyām upapadyate <span class='corrected'>|</span> tatra yā jātiḥ saṃjātiḥ vistareṇa<a class='dkd' id='dkd15v5'></a> yāvaj jīvitendriyasya prādurbhāva <span class='corrected'>|</span> itīyaṃ jātir imaṃ bhavaṃ pratītya tad ucyate bhavapratyayā jātir iti <span class='corrected'>|</span></p>
<p>yathā khalv ihaikatya ākiṃcanyāyatanānāṃ devānām avekṣāvān bhavati pratibaddhacittaḥ<a class='dkd' id='dkd15v6'></a> <span class='corrected'>|</span> tasyaivaṃ bhavaty <span class='corrected'>|</span> aho batāham ākiṃcanyāyatanānāṃ devānāṃ sabhāgatāyām upapadyeyam iti <span class='corrected'>|</span> sa tatprārthayamānas taddhetos tatsaṃvartanīyaṃ sarvaśo vijñānānantyāyatanaṃ samatikramya nāsti<a class='dkd' id='dkd15v7'></a> kiṃ cid ity ākiṃcanyāyatanam upasaṃpadya viharati <span class='corrected'>|</span> tathā samāpannasya yā cetanā saṃcetanā vistareṇa yāvac cittābhisaṃskāro manaskarma ayam ucyate kuśalaḥ karmabhavaḥ <span class='corrected'>|</span><a class='dkd' id='dkd15v8'></a> yad api taddhetu tatpratyayaṃ kāyasya bhedād ākiṃcanyāyatanānāṃ devānāṃ sabhāgatāyāṃ upapadyate <span class='corrected'>|</span> tatra yā jātiḥ saṃjātiḥ vistareṇa yāvaj jīvitendriyasya prādurbhāva<a class='dkd' id='dkd15v9'></a> <span class='corrected'>|</span> itīyaṃ jātir imaṃ bhavaṃ pratītya tad ucyate bhavapratyayā jātir iti <span class='corrected'>|</span></p>
<p>yathā khalv ihaikatyo naivasaṃjñānāsaṃjñāyatanānāṃ devānām avekṣāvān bhavati pratibaddhacittaḥ <span class='corrected'>|</span><a class='dkd' id='dkd15v10'></a> tasyaivaṃ bhavaty <span class='corrected'>|</span> aho batāhaṃ naivasaṃjñānāsaṃjñāyatanānāṃ devānāṃ sabhāgatāyāṃ upapadyeyam iti <span class='corrected'>|</span> sa tatprārthayamānas taddhetos tatsaṃvartanīyaṃ ākiṃcanyāyatanaṃ samatikramya<a class='dkd' id='dkd16r1'></a> naivasaṃjñānāsaṃjñāyatanam upasaṃpadya viharati <span class='corrected'>|</span> tathā samāpannasya yā cetanā vistareṇa yāva<span class='corrected'>c</span> cittābhisaṃskāro manaskarmāyam ucyate kuśalaḥ karmabhavaḥ <span class='corrected'>|</span> yad api taddhetu tatpratyayaṃ naivasaṃjñānāsaṃjñāyatanānāṃ<a class='dkd' id='dkd16r2'></a> devānāṃ sabhāgatāyāṃ upapadyate <span class='corrected'>|</span> tatra yā jātiḥ saṃjātir avakrāntir abhinirvṛttiḥ prādurbhāvaḥ skandhapratilābho dhātupratilābhaḥ āyatanapratilābhaḥ jīvitendriyasya prādurbhāvaḥ<a class='dkd' id='dkd16r3'></a> <span class='corrected'>|</span> itīyaṃ jātir imaṃ bhavaṃ pratītya tad ucyate bhavapratyayā jātir iti <span class='corrected'>|</span></p>
<p>api khalv evam uktam bhagavatā mahānidānaparyāye vyākaraṇe āyuṣmaty ānande <span class='corrected'>|</span></p>
<p>asti pratyayam ānanda jātir <span class='corrected'>|</span> iti pṛṣṭair astīti<a class='dkd' id='dkd16r4'></a> vacanīyaṃ <span class='corrected'>|</span> kiṃpratyayā jātir iti <span class='corrected'>|</span> bhavapratyayā iti vacanīyaṃ <span class='corrected'>|</span> bhavapratyayā ānanda jātir <span class='corrected'>|</span> iti me yad uktam idaṃ me tat pratyuktaṃ |</p>
<p>bhavaś ced ānanda na syād api nu matsyānāṃ matsyatve pakṣiṇānāṃ vā pakṣitve<a class='dkd' id='dkd16r5'></a> sarīsṛpāṇāṃ sarīsṛpatve catuṣpadānāṃ vā catuṣpadatve nāgānāṃ vā nāgatve yakṣāṇāṃ vā yakṣatve bhūtānāṃ vā bhūtatve gandharvāṇāṃ vā gandharvatve devānāṃ vā devatve manuṣyāṇāṃ vā manuṣyatve<a class='dkd' id='dkd16r6'></a> teṣāṃ teṣām ānanda satvānāṃ tasmin tasmin satvanikāye api nu kasya cit ka<span class='corrected'>ś</span> cid bhavaḥ syān <span class='corrected'>|</span> no bhadanta <span class='corrected'>|</span> sarvaśo vā punar ānanda bhave asaty api nu kasya cit k<span class='corrected'>ā</span> cij jāti<span class='corrected'>ḥ</span> prajñāyeta <span class='corrected'>|</span> no bhadanta <span class='corrected'>|</span><a class='dkd' id='dkd16r7'></a> tasmāt tarhy ānandaitan nidānam eṣa samudaya eṣa hetur eṣa pratyayo jātyā yad uta bhavaḥ <span class='corrected'>|</span> bhavapratyayā ānanda jātir <span class='corrected'>|</span> iti me yad uktam idaṃ me tat praty<span class='corrected'>u</span>ktaṃ |</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
