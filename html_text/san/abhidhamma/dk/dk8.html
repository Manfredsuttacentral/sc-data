<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk8' lang='san'>
<header>
<ul>
<li class='division'>Dharmaskandha |</li>
</ul>
<h1>8. sparśapratyayā vedanā |</h1>
</header>
<p class='uddana'>trayāṇāṃ sannipātāj jāyate yā hi vedanā<br>
sukhavedanīyaḥ sparśaḥ ghoṣilānanda eva ca <span class='corrected'>||</span><br>
uddānaṃ ||</p>
<p>sparśapratyayā vedanā katamā <span class='corrected'>|</span> āha <span class='corrected'>|</span> cakṣuḥ pratītya rūpāṇi cotpadyate<a class='dkd' id='dkd9r6'></a> cakṣurvijñānaṃ <span class='corrected'>|</span> trayāṇāṃ sannipātāt<span class='hidden'>*</span> sparśaḥ <span class='corrected'>|</span> sparśapratyayā vedanā <span class='corrected'>|</span></p>
<p>evaṃ śrotraghrāṇajihvākāyamanaḥ pratītya dharmāṃś cotpadyate manovijñānaṃ <span class='corrected'>|</span> trayāṇāṃ sannipātāt<span class='hidden'>*</span> sparśaḥ <span class='corrected'>|</span> sparśapratyayā vedanā <span class='corrected'>|</span><a class='dkd' id='dkd9r7'></a></p>
<p>api khalu cakṣuḥ pratītya rūpāṇi cotpadyate cakṣurvijñānaṃ <span class='corrected'>|</span> trayāṇāṃ sannipātāt<span class='hidden'>*</span> sparśaḥ sukhavedanīyo duḥkhavedanīyo ’duḥkhāsukhavedanīyaḥ <span class='corrected'>|</span> tat khalu sukhavedanīyaṃ sparśaṃ pratītyotpadyate<a class='dkd' id='dkd9r8'></a> sukhā vedanāsukhavedanīyaṃ sparśaṃ pratītyotpadyate duḥkhā vedanā <span class='corrected'>|</span> aduḥkhāsukhavedanīyaṃ sparśaṃ pratītyotpadyate duḥkhā vedanā <span class='corrected'>|</span> aduḥkhāsukhavedanīyaṃ sparśaṃ pratītyotpadyate aduḥkhāsukhā<a class='dkd' id='dkd9r9'></a> vedanā <span class='corrected'>|</span> tad ucyate sparśapratyayā vedanā <span class='corrected'>|</span></p>
<p>api khalv evam uktam āyuṣmatā ānandena ghoṣilasya gṛhapater <span class='corrected'>|</span></p>
<p>anyo ca gṛhapate cakṣurdhātur anyo rūpadhātur anyaś cakṣurvijñānadhātuḥ <span class='corrected'>|</span> sukhavedanīyaṃ gṛhapate<a class='dkd' id='dkd9r10'></a> dvayaṃ pratītya vijñānasyotpādo bhavati <span class='corrected'>|</span> trayāṇāṃ sannipātāt<span class='hidden'>*</span> sparśaḥ <span class='corrected'>|</span> tat khalu sukhavedanīyaṃ sparśaṃ pratītyotpadyate sukhā vedanā <span class='corrected'>|</span> anya eva yāvad <span class='corrected'>|</span> duḥkhavedanīyaṃ gṛhapate dvayaṃ pratītya<a class='dkd' id='dkd9v1'></a> vijñānasyotpādo bhavati <span class='corrected'>|</span> trayāṇāṃ sannipātāt<span class='hidden'>*</span> sparśaḥ duḥkhavedanīyaḥ <span class='corrected'>|</span> tat khalu duḥkhavedanīyaṃ sparśaṃ pratītyotpadyate duḥkhā vedanā <span class='corrected'>|</span> anya eva yāvad <span class='corrected'>|</span> aduḥkhāsukhavedanīyaṃ gṛhapate dvayaṃ pratītya vijñānasyotpādo<a class='dkd' id='dkd9v2'></a> bhavati <span class='corrected'>|</span> trayāṇāṃ sannipātaḥ sparśaḥ aduḥkhāsukhavedanīyaḥ <span class='corrected'>|</span> tat khalv aduḥkhāsukhavedanīyaṃ sparśaṃ pratītyotpadyate aduḥkhāsukhā vedanā <span class='corrected'>|</span></p>
<p>anya eva gṛha<span class='corrected'>pa</span>te śrotraghrāṇajihvākāyamanodhātur anyo dharmadhātur<a class='dkd' id='dkd9v3'></a> anyo manovijñānadhātuḥ <span class='corrected'>|</span> sukhavedanīyaṃ gṛhapate dvayaṃ pratītya vistareṇa yathā pūrvoktaṃ <span class='corrected'>|</span> tad ucyate sparśapratyayā vedanā <span class='corrected'>|</span></p>
<p>api khalv evam uktaṃ bhagavatā mahānidānaparyāyesmin vyākaraṇe āyuṣmate ānandāya <span class='corrected'>|</span><a class='dkd' id='dkd9v4'></a></p>
<p>asti pratyayam ānanda vedanā vistareṇa yāvac <span class='corrected'>|</span> cakṣuḥsaṃsparśaś ced ānanda nābhaviṣyad api nu cakṣuḥsaṃsparśapratyayam adhyātmam utpadyeta sukhaṃ vā duḥkhaṃ vā aduḥkhāsukhaṃ vā <span class='corrected'>|</span> no bhadanta <span class='corrected'>|</span></p>
<p>evaṃ śrotraghrāṇajihvākāyamahaḥsaṃsparśaḥ<a class='dkd' id='dkd9v5'></a> ced ānanda nābhaviṣyad api nu manaḥsaṃsparśapratyayam adhyātmaṃ utpadyeta veditaṃ sukhaṃ vā duḥkhaṃ vā aduḥkhāsukhaṃ vā <span class='corrected'>|</span> no bhadanta <span class='corrected'>|</span> sarvaśo vā ānanda sparśe asati<a class='dkd' id='dkd9v6'></a> vedanā prajñāyeta <span class='corrected'>|</span> no bhadanta <span class='corrected'>|</span> tasmād dhy ānandaitan nidānaṃ vistareṇa yāvad <span class='corrected'>|</span> idaṃ mayā yad uktam idaṃ tat pratyuktaṃ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
