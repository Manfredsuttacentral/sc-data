<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk11' lang='san'>
<header>
<ul>
<li class='division'>Dharmaskandha |</li>
</ul>
<h1>11. upādānapratyayo bhavaḥ |</h1>
</header>
<p>bhavaḥ katama <span class='corrected'>|</span> āha <span class='corrected'>|</span> upādānāny eva pratītyānekavidhā bhavaprajñaptir uktā bhagavatā <span class='corrected'>|</span> ekavidhā asti bhavaprajñaptir yatra traidhātukāḥ paṃca skandhā uktā bhagavatā <span class='corrected'>|</span><a class='dkd' id='dkd13v7'></a> asti bhavaprajñaptir yatrāyatyāṃ punarbhavābhinirva<span class='corrected'>rta</span>kaṃ karmoktaṃ bhagavatā <span class='corrected'>|</span> asti bhavaprajñaptir yatropapa<span class='corrected'>t</span>tyaṃgikā paṃca skandhā uktā bhagavatā <span class='corrected'>|</span></p>
<p>katamā bhavaprajñaptir yatra traidhātukāḥ paṃca skandhā bhavā uktā<a class='dkd' id='dkd13v8'></a> bhagavatā <span class='corrected'>|</span> yad uktaṃ <span class='corrected'>|</span> trayo bhavāḥ kāmabhavo rūpabhavaḥ ārūpyabhavaḥ <span class='corrected'>|</span> iyaṃ bhavaprajñaptir yatra traidhātukāḥ paṃca skandhā bhava uktā bhagavatā <span class='corrected'>|</span></p>
<p>katamā bhavaprajñaptir yatrāyatyāṃ punarbhavābhinirvartakaṃ karmoktaṃ bhagavatā<a class='dkd' id='dkd13v9'></a> <span class='corrected'>|</span> yad uktaṃ <span class='corrected'>|</span> yad api tad ānanda karmāyatyāṃ punarbhavāya saṃvartate idam atra bhavasya <span class='corrected'>|</span> iyaṃ bhavaprajñaptir yatrāyatyāṃ punarbhavābhinirvartakaṃ karma bhava uktaṃ bhagavatā <span class='corrected'>|</span></p>
<p>katamā bhavaprajñaptir yatropapa<span class='corrected'>t</span>tyāṃgikāḥ<a class='dkd' id='dkd13v10'></a> paṃca skandhā bhava uktā bhagavatā <span class='corrected'>|</span> yad uktaṃ <span class='corrected'>|</span> vijñānaṃ phalgunāhāraṃ yāvad evāyatyāṃ punarbhavābhinirvartaye prādurbhāvāya <span class='corrected'>|</span> iyaṃ bhavaprajñaptir yatropapat<span class='corrected'>t</span>yāṃgikāḥ paṃca skandhā bhava uktaṃ bhagavatā <span class='corrected'>|</span></p>
<p>api<a class='dkd' id='dkd14r1'></a> khalv evam uktaṃ bhagavatā nidānaparyāye vyākaraṇe āyuṣmaty ānande <span class='corrected'>|</span></p>
<p>asti pratyayam ānanda bhavo <span class='corrected'>|</span> vistareṇa yāvat <span class='corrected'>|</span></p>
<p>sarvaśo vā punar ānanda upādāne asati api nu bhavaḥ prajñāyeta <span class='corrected'>|</span> no bhadanta <span class='corrected'>|</span> tasmāt tarhy ānanda eta<span class='corrected'>n ni</span>dānaṃ<a class='dkd' id='dkd14r2'></a> caiṣa hetur eṣa samudaya eṣa pratyayo bhavasya yad utopādānaṃ <span class='corrected'>|</span> upādānapratyayam ānanda bhava <span class='corrected'>|</span> iti yad uktam idaṃ me tat pratyuktaṃ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
