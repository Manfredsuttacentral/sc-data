<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk6' lang='san'>
<header>
<ul>
<li class='division'>Dharmaskandha |</li>
</ul>
<h1>6. nāmarūpapratyayaḥ sparśaḥ |</h1>
</header>
<p>nāmarūpapratyayaḥ sparśaḥ <span class='corrected'>kataraḥ |</span></p>
<p class='uddana'>|| uddānaṃ<br>
<span class='gap'>+ +</span> ya<span class='corrected'>pra</span>tyayāc ca sparśa<span class='corrected'>ḥ</span> phalgunaḥ svātir eva ca<br>
rāgajaṃ dveṣajaṃ mohajam ānandena paṃcikāha |</p>
<p><a class='dkd' id='dkd8r1'></a>cakṣuḥ pratītya rūpāṇi cotpadyate cakṣurvijñānaṃ <span class='corrected'>|</span> trayāṇāṃ sannipātaḥ sparśaḥ <span class='corrected'>|</span> tatra yac cakṣur yāni ca rūpāṇi idaṃ rūpasya tajjā vedanā saṃjñā saṃskārās tajjaṃ vijñānaṃ <span class='corrected'>|</span> idaṃ nāmasya tajjaṃ manasikāraṃ nāmapratya<span class='corrected'>yaṃ cakṣuḥ</span>saṃsparśasya<a class='dkd' id='dkd8r2'></a> <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>evaṃ śrotraghrāṇajihvākāyamanaḥ pratītya dharmāṃś cotpadyate manovijñānaṃ <span class='corrected'>|</span> trāyāṇāṃ sannipātaḥ sparśaḥ <span class='corrected'>|</span> tatra ye rūpiṇo manovijñeyā dharmā idaṃ <span class='corrected'>rūpa</span>sya<a class='dkd' id='dkd8r3'></a> tajjā vedanā saṃjñā saṃskārā vijñānaṃ <span class='corrected'>|</span> idaṃ nāmasya tajjaṃ manasikāraṃ nāmapratyayam manaḥsaṃsparśasya <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>api khalv evam uktaṃ bhagavatā phalgunāvavāde vyākaraṇe <span class='corrected'>|</span></p>
<p>vijñānaṃ <span class='corrected'>pha</span>lgunāhāraṃ<a class='dkd' id='dkd8r4'></a> yāvad evāyatyāṃ punarbhavasyābhinirvṛttaye prādurbhāvāya |</p>
<p>tat katarad vijñānam <span class='corrected'>|</span> āha <span class='corrected'>|</span> yat tad gandharvasya caramaṃ cittaṃ manovijñānaṃ <span class='corrected'>|</span> vistareṇa yāvat <span class='corrected'>|</span> kalalam ātmabhāvam abhisaṃmūrcchatīti <span class='corrected'>|</span> idaṃ rūpasya<a class='dkd' id='dkd8r5'></a> tajjā vedanā saṃjñā saṃskārās tajjaṃ vijñānaṃ idaṃ nāmasya <span class='corrected'>|</span> ity etad ayoniśomanasikārasahitaṃ nāmarūpaṃ pratītya mātuḥ kukṣau sparśasyābhinirvṛttir bhavati prādurbhāvaḥ <span class='corrected'>|</span> tad ucyate nāmarūpapratyayaḥ<a class='dkd' id='dkd8r6'></a> sparśaḥ <span class='corrected'>|</span></p>
<p>api khalv evam uktaṃ bhagavatā svātiṃ bhikṣuṃ kaivartapūrviṇam ārabhya <span class='corrected'>|</span></p>
<p>trayāṇāṃ bhikṣavaḥ sannipātān mātuḥ kukṣau garbhasyāvakrāntir bhavati <span class='corrected'>|</span> vistareṇa yāvad <span class='corrected'>|</span> ayoniśomanasikārasahajaṃ<a class='dkd' id='dkd8r7'></a> nāmarūpaṃ pratītya mātuḥ kukṣau garbhasyāvakrāntir bhavati prādurbhāvas <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>yathā khalv ihaikatyo rāgaparyavasthito dveṣaparyavasthito mohaparyavasthitaḥ<a class='dkd' id='dkd8r8'></a> kāyena duścaritaṃ carati <span class='corrected'>|</span> vācā manasā duścaritaṃ carati idaṃ rūpasya <span class='corrected'>|</span> manasā duścaritaṃ caratīti idaṃ nāmasya <span class='corrected'>|</span> ity etad akuśalaṃ nāmarūpaṃ pratītya duḥkhodayaṃ duḥkhavipākaṃ kāyasya bhedān narakeṣūpapadyate <span class='corrected'>|</span><a class='dkd' id='dkd8r9'></a> tatra ca sparśam abhinirvartayati <span class='corrected'>|</span> tad ucyate nāmarūpapratyayaḥ sparśa iti <span class='corrected'>|</span></p>
<p>yathā narakeṣv evaṃ tiryakpreteṣu <span class='corrected'>|</span></p>
<p>yathā khalv ihaikatyo manuṣyasukhakeṣv avekṣāvān bhavati pratibaddhacitto <span class='corrected'>|</span> vistareṇa<a class='dkd' id='dkd8r10'></a> yāvat <span class='corrected'>|</span> kāyena vācā sucaritaṃ caratīti idaṃ rūpasya <span class='corrected'>|</span> manasā sucaritaṃ caratīti idaṃ rūpasya <span class='corrected'>|</span> manasā sucaritaṃ caratīti idaṃ nāmasyety <span class='corrected'>|</span> etat kuśalaṃ nāmarūpaṃ pratītya vistareṇa<a class='dkd' id='dkd8v1'></a> yāvat <span class='corrected'>|</span> tatra ca sparśam abhinirvartayati <span class='corrected'>|</span> tad ucyate nāmarūpapratyayaḥ sparśa iti <span class='corrected'>|</span></p>
<p>yathā manuṣyasukhakeṣv evaṃ yāvat paranirmitavaśavartiṣu <span class='corrected'>|</span></p>
<p>yathā khalv ihaikatyo brahmakāyikānāṃ devānām avekṣāvān bhavati prati<span class='corrected'>baddha</span>citto <span class='corrected'>|</span><a class='dkd' id='dkd8v2'></a> yāvat <span class='corrected'>|</span> tathā samāpannasya yaḥ kāyasaṃvaro vāksaṃvaraḥ ājīvapariśuddhir idaṃ rūpasya tajjā vedanā saṃjñā saṃskārās tajjaṃ vijñānam idaṃ nāmasya <span class='corrected'>|</span> ity etat kuśalaṃ nāmarūpam pratītya vistareṇa yāvat <span class='corrected'>|</span> tatra ca sparśam<a class='dkd' id='dkd8v3'></a> abhinirvartayati <span class='corrected'>|</span> tad ucyate nāmarūpapratyayaḥ sparśaḥ <span class='corrected'>|</span></p>
<p>yathā brahmakāyikānāṃ evaṃ yāvad asaṃjñisatvasaṃgṛhītānāṃ bṛhatphalānāṃ <span class='corrected'>|</span></p>
<p>api khalv evam uktaṃ bhagavatā mahānidānaparyāyesmin vyākaraṇe āyuṣmate<a class='dkd' id='dkd8v4'></a> ānandāya <span class='corrected'>|</span></p>
<p>asti pratyayam ānanda sparśa iti <span class='corrected'>|</span> vistareṇa yāvat<span class='hidden'>*</span> <span class='corrected'>|</span> yeṣām ānandākārāṇāṃ yeṣām uddeśānāṃ sati nāmakāyasya prajñaptir bhavati teṣām ākārāṇāṃ teṣām uddeśānām asaty api<a class='dkd' id='dkd8v5'></a> nu adhivacanasaṃsparśaḥ prajñāyeta <span class='corrected'>|</span> no bhadanta <span class='corrected'>|</span> yeṣām ānandākārāṇāṃ yeṣām uddeśānāṃ sati rūpakāyasya prajñaptir bhavati teṣām ākārāṇāṃ teṣām uddeśānāṃ asaty api nu pratighasaṃsparśaḥ prajñāyeta <span class='corrected'>|</span><a class='dkd' id='dkd8v6'></a> no bhadanta <span class='corrected'>|</span> sarvaśo vā punar ānanda nāmakāyarūpakāyānām asati api nu sparśo vā prajñāyeta sparśaprajñaptir vā <span class='corrected'>|</span> no bhadanta <span class='corrected'>|</span> tasmād dhy ānandaitan nidānaṃ vistareṇa yāvad <span class='corrected'>|</span> idaṃ mayā yad<a class='dkd' id='dkd8v7'></a> uktam idaṃ me tat pratyuktaṃ <span class='corrected'>|</span></p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
