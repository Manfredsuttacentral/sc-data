<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk3' lang='san'>
<header>
<ul>
<li class='division'>Dharmaskandha |</li>
</ul>
<h1>3. vijñānapratyayam nāmarūpaṃ |</h1>
</header>
<p class='uddana'>lobhasahajaṃ vijñānam alobhasahajaṃ tathā<br>
nādi<span class='corrected'>kaphalgunavā</span>daṃ<a class='dkd' id='dkd5v3'></a> svātir ānanda eva ca |<br>
uddānaṃ ||</p>
<p>vijñānapratyayaṃ nāmarūpaṃ katarad <span class='corrected'>|</span> āha <span class='corrected'>|</span> yathā tāval lobhasahajaṃ vijñānaṃ pratītya lobhasahajasya kāyakarmavākkarmaṇo ’bhinirvṛttir bhavati prādurbhā<span class='corrected'>vaś ca lobhasa</span>hajā<a class='dkd' id='dkd5v4'></a> vividhā utpadyante rūpi vikṛtaṃ <span class='corrected'>|</span> ya idaṃ rūpasya tajjā vedanā saṃjñā saṃskārā vijñānam idaṃ nāmasya vijñānapratyayaṃ nāmarūpasya <span class='corrected'>|</span> tad ucyate vijñānapratyayaṃ nāmarūpaṃ <span class='corrected'>|</span></p>
<p>evaṃ <span class='corrected'>lobhasahajaṃ</span><a class='dkd' id='dkd5v5'></a> mohasahajaṃ viparyayeṇa śuklapakṣeṣv alobhasahajam amohasahajaṃ vaktavyaṃ <span class='corrected'>|</span></p>
<p>api khalv evam uktaṃ bhagavatā nādikāvavādavyākaraṇe <span class='corrected'>|</span></p>
<p>priyāṇāṃ nādika jñātīnāṃ vipariṇāmā<span class='corrected'>nyathībhā</span>vād<a class='dkd' id='dkd5v6'></a> utpadyante śokāḥ paridevā duḥkhadaurmanasyopāyāsāḥ <span class='corrected'>|</span></p>
<p>ity etac chokasahajaṃ vijñānaṃ pratītya śokasahajasya kāyavākkarmaṇo ’bhinirvṛttir bhavati prādurbhāvaḥ <span class='corrected'>| yad idaṃ rūpasya tajjā</span><a class='dkd' id='dkd5v7'></a> vedanā saṃjñā saṃskārā vijñānaṃ <span class='corrected'>|</span> idaṃ nāmasya vijñānaṃ vijñānasya pratyayaṃ nāmarūpasya <span class='corrected'>|</span> tad ucyate vijñānapratyayaṃ nāmarūpaṃ <span class='corrected'>|</span></p>
<p>api khalv evam uktaṃ bhagavatā phalgunāvavāde vyāka<span class='corrected'>raṇe |</span></p>
<p><span class='corrected'>vijnānaṃ</span><a class='dkd' id='dkd5v8'></a> phalguna āhāraṃ yāvad evāyatyāṃ punarbhavasyābhinirvṛttaye prādurbhāvāya <span class='corrected'>|</span></p>
<p>tat katarad vijñānaṃ <span class='corrected'>|</span> āha <span class='corrected'>|</span> yat tad gandharvasya caramaṃ cittaṃ manovijñānaṃ ācitam upacitaṃ pratiṣṭhitam apraha<span class='corrected'>tam aparijñā</span>taṃ<a class='dkd' id='dkd5v9'></a> anirodhitam aśāntīkṛtaṃ <span class='corrected'>|</span> yasya vijñānasya samanantaraṃ mātuḥ kukṣau kalalātmabhāvo ’bhisaṃmūrcchati <span class='corrected'>|</span> kalalam ātmabhāvaṃ abhisaṃmūrcchatīti <span class='corrected'>|</span> idaṃ rūpasya tajjā vedanā saṃjñā saṃskā<span class='corrected'>rās tajjaṃ</span><a class='dkd' id='dkd5v10'></a> vijñānam idaṃ nāmasya vijñānapratyayaṃ nāmarūpasya <span class='corrected'>|</span> tad ucyate vijñānapratyayaṃ nāmarūpaṃ <span class='corrected'>|</span></p>
<p>asti khalv evam uktaṃ bhagavatā svātiṃ bhikṣuṃ kaivartapūrviṇam ārabhya <span class='corrected'>|</span></p>
<p>trayāṇāṃ bhi<span class='corrected'>kṣavaḥ</span><a class='dkd' id='dkd6r1'></a> sannipātān mātuḥ kukṣau garbhasyāvakrāntir bhavati <span class='corrected'>|</span> katameṣāṃ trayāṇāṃ <span class='corrected'>|</span> iha bhikṣavo mātāpitarau raktau bhavataḥ sannipatitau mātā ca kalyā bhavati ṛtumatī gandharvaś ca pratyupasthito<a class='dkd' id='dkd6r2'></a> bhavati <span class='corrected'>|</span> imeṣāṃ bhikṣavas trayāṇāṃ sannipātān mātuḥ kukṣau garbhasyāvakrāntir bhavati <span class='corrected'>|</span></p>
<p>iti yat tad garbhasya caramaṃ cittaṃ manovijñānaṃ vistareṇa yāvad vijñānapratyayayaṃ<a class='dkd' id='dkd6r3'></a> nāmarūpasya <span class='corrected'>|</span> tad ucyate vijñānapratyayaṃ nāmarūpaṃ <span class='corrected'>|</span></p>
<p>asti khalv evam uktaṃ bhagavatā mahānidānaparyāye vyākaraṇe āyuṣmate ānandāya <span class='corrected'>|</span></p>
<p>asti pratyayam ānanda nāmarūpaṃ <span class='corrected'>|</span><a class='dkd' id='dkd6r4'></a> pṛṣṭe sati astīty asya vacanīyaṃ <span class='corrected'>|</span> kiṃpratyayaṃ ānanda nāmarūpaṃ <span class='corrected'>|</span> vijñānapratyayam iti syād vacanīyaṃ <span class='corrected'>|</span></p>
<p>vijñānapratyayaṃ ānanda nāmarūpaṃ <span class='corrected'>|</span> iti mayā yad uktam<a class='dkd' id='dkd6r5'></a> idaṃ me tat pratyuktaṃ <span class='corrected'>|</span> vijñānaṃ ced ānanda mātuḥ kukṣau nāvakramiṣyad api nu nāmarūpaṃ kalalatvaṃ hi saṃmurcchiṣyat<span class='hidden'>*</span> <span class='corrected'>|</span> no bhadanta <span class='corrected'>|</span> vijñānaṃ ced ānanda mātuḥ kukṣau nāvakramitvā puna<span class='corrected'>r na vyu</span>tkramiṣyat<span class='hidden'>*</span><a class='dkd' id='dkd6r6'></a> api nu nāmarūpaṃ imaṃ dhātum āgamiṣyan <span class='corrected'>|</span> no bhadanta <span class='corrected'>|</span> vijñānaṃ ced ānandādāv eva daḥra<span class='corrected'>m a</span>sya taruṇasya kumārakasya ucchidyeta vinaśyeta na bhaveta api nu nāmarū<span class='corrected'>paṃ vi</span>rūḍhiṃ<a class='dkd' id='dkd6r7'></a> vaipulyatām āpadyeta <span class='corrected'>|</span> no bhadanta <span class='corrected'>|</span> sarvaśo vā punaḥ sarvaśa ānanda vijñāne asati na nāmarūpaṃ prajñāyeta <span class='corrected'>|</span> no bhadanta <span class='corrected'>|</span> tasmād dhi ānanda etan nidānam eṣa hetuḥ eṣa pratyayo nā<span class='corrected'>marūpasya</span><a class='dkd' id='dkd6r8'></a> yad uta vijñānaṃ <span class='corrected'>|</span> vijñānapratyayam ānanda nāmarū<span class='corrected'>pa</span>m <span class='corrected'>|</span> iti mayā yad uktam idaṃ me tat pratyuktaṃ ||</p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
