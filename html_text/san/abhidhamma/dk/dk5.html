<!DOCTYPE html>
<html>
<head>
<meta charset='UTF-8'>
<meta name='author' content='Siglinde Dietz, Kazunobu Matsuda'>
<title></title>
</head>
<body>
<article id='dk5' lang='san'>
<header>
<ul>
<li class='division'>Dharmaskandha |</li>
</ul>
<h1>5. nāmarūpapratyayaṃ ṣaḍāyatanam |</h1>
</header>
<p class='uddana'>uddānaṃ <span class='corrected'>|</span><br>
śītam uṣṇaṃ ca bhojya<span class='corrected'>ṃ</span> ca pānam udvartanaṃ tathā<br>
śītodikā puṣkariṇī svātir eva ca rāgajaṃ<br>
dveṣajaṃ caiva mohajaṃ bhavati paścimaṃ ||</p>
<p><a class='dkd' id='dkd6v9'></a>nāmarūpapratyayaṃ ṣaḍāyatanaṃ katarad <span class='corrected'>|</span> āha | yathā khalv ihaikatyaḥ śītapracurād uṣṇaṃ gacchati <span class='corrected'>|</span> tasya tata utpadya<span class='corrected'>n</span>te uṣṇasahajāni mahābhūtāni <span class='corrected'>|</span> tatra yāni ca uṣṇasahajāni<a class='dkd' id='dkd6v10'></a> mahābhūtāni idaṃ rūpasya tajjā vedanā saṃjñā saṃskārā vijñānaṃ idaṃ nāmasya <span class='corrected'>|</span> ity etac chītasahajaṃ nāmarūpaṃ pratītya cakṣurindriyasyopacayo bhavati <span class='corrected'>|</span></p>
<p><a class='dkd' id='dkd7r1'></a><span class='corrected'>evaṃ śrotraṃ ghrāṇaṃ</span> jihvā kāyo mano ’pi tatra upacīyate <span class='corrected'>|</span> tad ucyate nāmarūpapratyayaṃ ṣaḍāyatanam <span class='corrected'>|</span> iti eṣa uṣṇapracurāc chītaṃ <span class='corrected'>|</span></p>
<p>yathā khalv ihaikatyo jighatsādaurbalyaparītaḥ śuci prāṇītaṃ khādanīyaṃ bhojanīya<span class='corrected'>m khādayati | tasya</span><a class='dkd' id='dkd7r2'></a> <span class='corrected'>tata</span> utpadyante bhojanasahajāni mahābhūtāni <span class='corrected'>|</span> tatra yac ca bhojanaṃ yāni ca bhojanasahajāni mahābhūtāni idaṃ rūpasya tajjā vedanā <span class='corrected'>|</span> vistareṇa yathā pūrvoktaṃ <span class='corrected'>|</span></p>
<p>yathā khalv ihaikatyas tṛṣitaḥ klāntaḥ pi<span class='corrected'>pāsitaḥ</span><a class='dkd' id='dkd7r3'></a> śuci śītalaṃ pānīyaṃ pibati <span class='corrected'>|</span> tasya tata utpadyante pānasahajāni mahābhūtāni <span class='corrected'>|</span> vistaraḥ <span class='corrected'>|</span></p>
<p>yathā khalv ihaikatyaḥ utsadanaparimardanasaṃvāhanāyogam anuyukto viharati <span class='corrected'>|</span> tasya tata utpadyante utsada<span class='corrected'>napa</span>rimardanasaṃvāhanasahajāni<a class='dkd' id='dkd7r4'></a> mahābhūtāni <span class='corrected'>|</span> tatra yac ca utsadanaṃ parimardanasaṃvāhanaṃ yāni ca utsadanaparimardanasaṃvāhanasahajāni mahābhūtāni idaṃ rūpasya tajjā vedanā saṃjñā saṃskārās tajjaṃ vi<span class='corrected'>jñā</span>nam<a class='dkd' id='dkd7r5'></a> idaṃ nāmasya <span class='corrected'>|</span> vistaraḥ <span class='corrected'>|</span></p>
<p>yathā khalv ihaikatyo grīṣmābhitapto grīṣmaparītas tṛṣitaḥ klāntaḥ pipāsitaḥ vātātapaparidyūnaḥ śītodikāṃ puṣkariṇīm avagāhayet<span class='hidden'>*</span> <span class='corrected'>|</span> tasya tata u<span class='corrected'>tpadyante</span><a class='dkd' id='dkd7r6'></a> śītasahajāni mahābhūtāni <span class='corrected'>|</span> tatra ca yac ca śītaṃ yāni ca śītasahajāni mahābhūtāni <span class='del'>|</span> tasya tajjā vedanā <span class='corrected'>|</span> vistaraḥ <span class='corrected'>|</span></p>
<p>api khalv evam uktaṃ bhagavatā phalgunāvavāde vyākaraṇe |</p>
<p>vi<span class='corrected'>jñānaṃ phalgu</span>na<a class='dkd' id='dkd7r7'></a> āhāraṃ yāvad āyatyāṃ punarbhavasyābhinirvṛttaye prādurbhāvāya <span class='corrected'>|</span></p>
<p>yat tat katarad vijñānaṃ <span class='corrected'>|</span> vistareṇa yāvat<span class='hidden'>*</span> <span class='corrected'>|</span> yasya vijñānasya samanantaraṃ mātuḥ kukṣau kalalam ātmabhāvam abhi<span class='corrected'>saṃmūrcchati |</span><a class='dkd' id='dkd7r8'></a> <span class='corrected'>ka</span>lalaṃ ātmabhāvaṃ saṃmūrcchatīti <span class='corrected'>|</span> idaṃ rūpasya tajjā vedanā saṃjñā saṃskārās tajjaṃ vijñānam idaṃ nāmasya <span class='corrected'>|</span> ity etad ayoniśomanasikārasahajaṃ nāmarūpaṃ pratītya mātuḥ kukṣau ṣaṇṇā<span class='corrected'>m indriyāṇā</span>m<a class='dkd' id='dkd7r9'></a> abhinirvṛttir bhavati prādurbhāvas <span class='corrected'>|</span> tad ucyate nāmarūpapratyayaṃ ṣaḍāyatanam iti <span class='corrected'>|</span></p>
<p>api khalv evam uktaṃ bhagavatā svātiṃ bhikṣuṃ kaivartapūrviṇam ārabhya <span class='corrected'>|</span></p>
<p>trayāṇām bhikṣavaḥ saṃnipātān mātuḥ <span class='corrected'>kukṣau garbhasyāva</span>krāntir<a class='dkd' id='dkd7r10'></a> bhavati <span class='corrected'>|</span> vistareṇa yāvan <span class='corrected'>|</span> mātuḥ kukṣau ṣaṇṇām indriyāṇām abhinirvṛttir bhavati prādurbhāvaḥ <span class='corrected'>|</span> tad ucyate ṣaḍāyatanapratyayaṃ nāmarūpam iti <span class='corrected'>|</span></p>
<p>yathā khalv ihai<span class='corrected'>katyo</span> <span class='gap'>+ + +</span> <span class='corrected'>rā</span>gaparyavasthito<a class='dkd' id='dkd7v1'></a> dveṣaparyavasthito mohaparyavasthitaḥ kāyena duścaritaṃ carati <span class='corrected'>|</span> vācā manasā duścaritaṃ carati <span class='corrected'>|</span> kāyena vācā duścaritaṃ carati <span class='corrected'>|</span> idaṃ rūpasya <span class='corrected'>|</span> manasā duścaritam idaṃ nāmasyety <span class='corrected'>|</span> eta<span class='corrected'>d akuśalaṃ nāma</span>rūpaṃ<a class='dkd' id='dkd7v2'></a> pratītya duḥkhodayaṃ duḥkhavipākaṃ kāyasya bhedān narakeṣūpapadyate | tatra ca ṣaṇṇām indriyāṇām abhinirvṛttir bhavati prādurbhāvaḥ <span class='corrected'>|</span> tad ucyate nāmarūpapratyayaṃ ṣaḍāyatanaṃ <span class='corrected'>|</span></p>
<p>yathā nara<span class='corrected'>keṣu tirya</span>kpreteṣu<a class='dkd' id='dkd7v3'></a> <span class='corrected'>|</span></p>
<p>yathā khalv ihaikatyo manuṣyasukhakeṣv avekṣāvān bhavati pratibaddhacittaḥ <span class='corrected'>|</span> tasyaivaṃ bhavaty <span class='corrected'>|</span> aho batāhaṃ manuṣyasukhakānāṃ sabhāgatāyām upapadyeyaṃ <span class='corrected'>|</span> sa taṃ prārthayamāno <span class='corrected'>|</span> vistareṇa yā<span class='corrected'>vat kāyena vā</span>cā<a class='dkd' id='dkd7v4'></a> manasā sucaritaṃ caratīti <span class='corrected'>|</span> idaṃ rūpasya <span class='corrected'>|</span> manasā sucaritaṃ caratīti <span class='corrected'>|</span> idaṃ nāmasyety <span class='corrected'>|</span> etat kuśalaṃ nāmarūpaṃ pratītya sukhodayaṃ sukhavipākaṃ kāyasya bhedān manuṣyasukhakānāṃ sabhāgatā<span class='corrected'>yā<span class='supplied'>(5)</span>m u</span>papadyate<a class='dkd' id='dkd7v5'></a> <span class='corrected'>|</span> tatra ca ṣaṇṇām indriyāṇām abhinirvṛttir bhavati prādurbhāvaḥ <span class='corrected'>|</span> tad ucyate nāma<span class='corrected'>rūpa</span>pratyayaṃ ṣaḍāyatanam iti <span class='corrected'>|</span></p>
<p>yathā manuṣyasukhakānām evaṃ yāvat paranirmitavaśavartināṃ <span class='corrected'>|</span></p>
<p><span class='corrected'>yathā kha</span>lv<a class='dkd' id='dkd7v6'></a> ihaikatyo brahmakāyikānāṃ devānām avekṣāvān bhavati pratibaddhacittaḥ <span class='corrected'>|</span> vistareṇa yāvat <span class='corrected'>|</span> tathā samāpannasya yaḥ kāyasaṃvaro vāksaṃvaraḥ ājīvaviśuddhiḥ idaṃ rūpasya tajjā vedanā<a class='dkd' id='dkd7v7'></a> vistareṇa yāvad vijñānaṃ idaṃ nāmasya <span class='corrected'>|</span> ity etat kuśalaṃ nāmarūpaṃ pratītya sukhodayaṃ sukhavipākaṃ kāyasya bhedād brahmakāyikānāṃ devānāṃ sabhāgatāyām upapadyate <span class='corrected'>|</span> tatra ca ṣaṇṇāṃ<a class='dkd' id='dkd7v8'></a> indriyāṇām abhinirvṛttir bhavati prādurbhāvaḥ <span class='corrected'>|</span> tad ucyate nāmarūpapratyayaṃ ṣaḍāyatanam iti <span class='corrected'>|</span></p>
<p>yathā brahmakāyikānām evaṃ yāvad asaṃjñisatvasaṃgṛhītānāṃ bṛhatphalānāṃ <span class='corrected'>|</span> iti yat ta<span class='corrected'>t ṣaḍāya</span>tanaṃ<a class='dkd' id='dkd7v9'></a> nāmarūpam āgamya ca nāmarūpaṃ niśritya nāmarūpaṃ pratiṣṭhāya utpadyate samutpadyate jāyate saṃjāyate nirvartayaty abhinirvartayati samudāgacchati prādurbhavati idaṃ ucya<span class='corrected'>te nāmarū</span>papratyayaṃ<a class='dkd' id='dkd7v10'></a> ṣaḍāyatanaṃ <span class='corrected'>||</span></p>
<footer>
<p>Based on the editions by: <span class='author'>Siglinde Dietz</span>, <cite class='book' translate='no'>Fragmente des Dharmaskandha—Ein Abhidharma-Text in Sanskrit aus Gilgit.</cite>, Göttingen 1984 (Abhandlungen der Akademie der Wissenschaften in Göttingen, 142) = DhskD: fols. 3–20, 26,<br>
and <span class='author'>Kazunobu Matsuda</span>, <cite class='book' translate='no'>Newly Identified Sanskrit Fragments of the Dharmaskandha in the Gilgit manuscripts</cite>, Sanskrit Fragments Transliterated, with an Appendix by Hajime Sakurabe, Kyoto 1986. GBM 151–156; DhskM = fols. 21, 22, 27</p>
<p>Ed. also in: K. Sankarnarayan, K. Matsuda, M. Yoritomi: Lokaprajñapti, A Critical Exposition of Buddhist Cosmology, Mumbai/New Delhi 2002. pp. 15–24.</p>
<p>Input by Klaus Wille for <a href='http://gretil.sub.uni-goettingen.de/gretil/1_sanskr/4_rellit/buddh/dhrmsk_u.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
