<!DOCTYPE html>
<html>
<head>
<meta charset='UTF-8'>
<title></title>
<meta name='author' content='Gustav Roth'>
</head>
<body>
<article id='san-lo-bi-vb-ss6' lang='san'>
<header>
<ul>
<li class='division'>saṁghātiśeṣa-dharma 6</li>
</ul>
<h1>grāmāntaraṁ eka-rātraṁ pi</h1>
</header>
<h2><span class='add'><a id='nidana'>Origin story</a></span></h2>
<p><a class='sc' id='1'></a> <a class='roth' id='roth144'></a>bhagavān rājagṛhe viharati | tatra dāni karmakāra-putraḥ śraddhā-prasannaḥ | tasya bhāryā śuklā nāma karmāra-dhītā prāsādikā darśanīyā | atha bhagavān kālasyaiva nivāsayitvā pātra-cīvaram ādāya rājagṛhaṁ piṇḍāya praviṣtaḥ | sāvadānam piṇḍāya caranto tasya gṛhaṁ gato uddeśe sthitaḥ | so dāni bhuñjati | sā pariviśantī āvṛtya sthitā | mā bhagavantam dṛṣṭvā viprakṛta utthāsyatīti | tasya dāni bhavati kin tāvad iyam āvṛtya tiṣṭhati | bhagavatā pi vaineya-vaśena prabhā te utsṛṣṭā | tena cāvalokitaṁ | tena bhagavān dṛṣṭo | so dān āha | aye hi asti nāma tvaṁ mama bhagavantam āvārayasi | an-arthakāmā tvaṁ | mama na tvam artha-kāmā | sā dān āha nāham ārya-putrasya an-artha-kāmā | bhagavantam ārādhayāmi | api tu mā viprakṛto bhagavantam dṛṣṭvā utthāsyasīti | tāye dāni bhavati dhig astu mama gṛhāvāsasya | yatra hi nāma priyaṁ kariṣyāmīti | apriyam uktā | sā dān āha ārya-putra gacchāmy ahaṁ | parvrajāmi | so dān āha | kasmin pravacane | āha | bauddhe | āha | pravrajāhīti |</p>
<p><a class='sc' id='2'></a> <a class='roth' id='roth145'></a>sā dāni utpalavarṇāya pravrajitā upasampāditā | tāya dāni aṣṭāhena pravrajitāya yuṁjantīya vyaṭayantīya vyāsayantīya tisro vidyāḥ ṣaḍ-abhijñāḥ | bala-vaśī-bhāvaḥ sākṣī-kṛto | sā dāni bala-vaśī-bhāva-prāptā | anyataraṁ vṛkṣa-mūlaṁ niśrayopaniṣa<span class='corr' title='ṇṇa→nnā'>nnā</span> | tāye dāni śakro ’mara-saṁgha-parivṛtto pāda-vando āgato | āha |</p>
<blockquote class='gatha'>
<p><a class='sc' id='3'></a> imāṁ paśyatha dharma-sthāṁ<br>
śuklāṁ karmāra-dhītaraṁ |<br>
adya aṣṭāha-pravrajitā<br>
kṛta-kṛtyā nir-āśravā || <a class='gn' id='gn1'></a> ||</p>
<p><a class='sc' id='4'></a> <span class='corr' title='suvinītā utpalavarṇāya→suvinītotpalavarṇā'>suvinītotpalavarṇā</span><br>
mārge ārya praviśate |<br>
trai-vidyā ṛddhi <span class='supplied'>ca</span> prāptā<br>
cetoparyāya-kovidā || <a class='gn' id='gn2'></a> ||</p>
<p><a class='sc' id='5'></a> maharddhikā bhikṣuṇī tā<br>
<span class='corr' title='vijitendriyāṇi→vijitā indriyāṇī ca'>vijitā indriyāṇī ca</span> |<br>
ni <span class='supplied'>ṣannā</span> vṛkṣa-talaṁmi<br>
aniñjena samādhinā || <a class='gn' id='gn3'></a> ||</p>
<p><a class='sc' id='6'></a> tāṁ śakro ’mara-saṁghena<br>
upasaṁkramya vāsavo |<br>
<span class='corr' title='namasyati prāñjalī-bhūto→namasyaty añjalī-bhūto'>namasyaty añjalī-bhūto</span><br>
śuklāṁ karmāra-dhītaraṁ || <a class='gn' id='gn4'></a> ||</p>
</blockquote>
<p><a class='sc' id='7'></a> sā madhura-bhāṣiṇī gṛheṇa gṛhaṁ nīyate | apareṇa dāni upāsakena mahārheṇa paṭena chāditā | antarīkṣād devatā vācaṁ niścārayanti |</p>
<blockquote class='gatha'>
<p><a class='sc' id='8'></a> lakṣmīvān ayam upāsako<br>
puṇyam prabhūtam an-alpakaṁ |<br>
sarva-grantha-prahīṇāye<br>
śuklāye adāsi cīvaraṁ || <a class='gn' id='gn5'></a> ||</p>
<p><a class='sc' id='9'></a> kiṁ rājagṛhe manuṣyā<br>
madhu-mattāvatiṣṭhanti |<br>
ye śuklān na paryupāsanti<br>
daivasikān dharmān uttamā || <a class='gn' id='gn6'></a> ||</p>
<p><a class='sc' id='10'></a> <span class='supplied'>taṁ</span> āsecanakaṁ <span class='supplied'>śāntaṁ</span><br>
te vai aprativāṇīyaṁ |<br>
ājñeya-rūpo vijñehi<br>
bālehi avijā<span class='corr' title='nī→ni'>ni</span>yo || <a class='gn' id='gn7'></a> ||</p>
</blockquote>
<p><a class='sc' id='11'></a> sā dāni gṛheṇa gṛhaṁ bhāṣaṇāya nīyati | tāye dāni lābha-satkāra-śloko ’bhyudgataḥ | tāye dāni bhikṣuṇīyo irṣyāpattiḥ | lābha-sat-kāram asahamānā tā dān āhaṁsuḥ | bhañjanaṁ etāya kṛtaṁ | tato ’syāḥ sarvo janakāyo śrotavyaṁ śraddhātavyam manyati | tāyo dāni bhagavato allīnā | etāya bhagavan jambhanaṁ sādhitaṁ | bhagavān āha | satyaṁ śukle evaṁ nāma tvayā jambhanaṁ <span class='corr' title='śā→sā'>sā</span> | dhitaṁ | tena te jano śrotavyaṁ manyati | āha | ahaṁ bhagavān jambhanaṁ na jānāmi | kuto jambhanaṁ sādhayi ṣyāmi | bhagavān āha | na etāya jambhanaṁ sādhitaṁ | api tu asyāḥ praṇidhānaṁ idaṁ |</p>
<p><a class='sc' id='12'></a> <a class='roth' id='roth146'></a>bhūta-pūrvam atīte ’dhvānaṁ nagare vārāṇasīyaṁ bhagavati kāśyape tatra dāni rājā kṛkī nāmābhūt | tasya sapta dhītaro abhūṣi |</p>
<blockquote class='gatha'>
<p><a class='sc' id='13'></a> śramaṇā śramaṇimitrā<br>
bhikṣuṇī bhikṣuṇīdāsikā |<br>
dharmā caiva sudharmā ca<br>
saṁghadāsī ca saptamā || <a class='gn' id='gn1'></a> ||</p>
<p><a class='sc' id='14'></a> caturdaśīm pañcadaśīṁ<br>
yā ca pakṣasya aṣṭamī |<br>
prātihāraka-pakṣañ ca<br>
aṣṭāṅgaṁ su-samāhitā || <a class='gn' id='gn2'></a> ||</p>
<p><a class='sc' id='15'></a> poṣadham upoṣadhan ti<br>
sadā śilena saṁvṛtā ||<br>
kāśināñ ca manāpo āsi<br>
bhadrako nāma mānavo || <a class='gn' id='gn3'></a> ||</p>
<p><a class='sc' id='16'></a> kuśalo nṛtta- gītasmiṁ<br>
tantrī-nṛtta-prabodhane |<br>
krīḍāyeti ramāyeti<br>
janan tatra samāgataṁ || <a class='gn' id='gn4'></a> ||</p>
<p><a class='sc' id='17'></a> taṁ ca kāla-gataṁ jñātvā<br>
sarvās tāḥ sapta kumāriyo |<br>
prāsādikā darśanīyāḥ<br>
rāja-kanyāḥ samāgatāḥ || <a class='gn' id='gn5'></a> ||</p>
<p>rājānam upasaṁkramya<br>
idaṁ vacanam abravīt || <a class='gn' id='gn6'></a> ||</p>
<p><a class='sc' id='18'></a> āpṛcchāma vayaṁ tāta<br>
kaśīnāṁ rāṣṭra-vardhana |<br>
anujānātu mo deva<br>
śmaśānaṁ yāmaṁ prekṣitum || <a class='gn' id='gn7'></a> ||</p>
<p><a class='sc' id='19'></a> adya pañca-daśī deva<br>
divyā nakṣatra-mālinī |<br>
anujānātu mo nātha<br>
śmaśānaṁ yāmaṁ paśyituṁ || <a class='gn' id='gn8'></a> ||</p>
<p><a class='sc' id='20'></a> utrā<span class='corr' title='so→sa'>sa</span>na-bhīṣaṇake<br>
durgandhe loma-harṣaṇe |<br>
ārodane manuṣyānāṁ<br>
śmaśāne kiṁ kariṣyatha || <a class='gn' id='gn9'></a> ||</p>
<p><a class='sc' id='21'></a> yatra bhe apeta-vijñānā<br>
para-bhakṣā acetanā |<br>
apaviddhā mṛtā śenti<br>
śmaśāne bahu-bhīṣaṇe || <a class='gn' id='gn10'></a> ||</p>
<p><a class='sc' id='22'></a> yatra gṛdhrā śṛgālāś ca<br>
kākolūkās tathā vṛkāḥ |<br>
aṅga-m-aṅgāni khādanti<br>
śmaśāne bahu-bhīṣaṇe || <a class='gn' id='gn11'></a> ||</p>
<p><a class='sc' id='23'></a> <span class='supplied'>yatra gṛdhrā śṛgālāś ca<br>
kākolūkās tathā vṛkāḥ</span> |<br>
astrān ādāya gacchanti<br>
śmaśāne kiṁ kariṣyatha || <a class='gn' id='gn12'></a> ||</p>
<p><a class='sc' id='24'></a> yatra asthīni dṛśyante<br>
vikṣiptāni diśo-diśaṁ |<br>
tiṣṭhanti śaṁkha-varṇāni<br>
śmaśāne kiṁ kariṣyatha || <a class='gn' id='gn13'></a> ||</p>
<p><a class='sc' id='25'></a> śūlāyutāni dṛśyante<br>
aśuci kheṭa-gandhikā |<br>
keśānām ākare raudre<br>
śmaśāne kiṁ kariṣyatha || <a class='gn' id='gn14'></a> ||</p>
<p><a class='sc' id='26'></a> dhūrtā-cārika-vikīrṇe<br>
caura-vyāla-niṣevite |<br>
durmanuṣyāna āvāse<br>
śmaśāne bahu-bhīṣaṇe || <a class='gn' id='gn15'></a> ||</p>
<p><a class='sc' id='27'></a> amanuṣyāna āvāse<br>
rākṣasānān niveśane |<br>
sarva-pretāna āvāse |<br>
śmaśāne bahu-bhīṣaṇe || <a class='gn' id='gn16'></a> ||</p>
<p><a class='sc' id='28'></a> te sukumālyābharaṇā<br>
maṇi-keyūra-dhāriṇo |<br>
bāhaṁ pragṛhya krandanti<br>
śmaśāne bahu-bhīṣaṇe || <a class='gn' id='gn17'></a> ||</p>
<p><a class='sc' id='29'></a> te sukumālyābharaṇā<br>
maṇi-keyūra-dhārino |<br>
keśā prakīrya krandanti<br>
śmaśāne bhaya-bhairave || <a class='gn' id='gn18'></a> ||</p>
<p><a class='sc' id='30'></a> yatra mātā pitā bhrātā<br>
bhaginī-jñāti-bāndhavāḥ |<br>
durmanā yatra nivartante<br>
śmaśāne bhaya-bhayānake || <a class='gn' id='gn19'></a> ||</p>
<p><a class='sc' id='31'></a> yatra mātā pitā bhrātā<br>
bhaginī-jñāti-bāndhavāḥ |<br>
an-āpṛcchati vartante<br>
śmaśāne ’tibhayānake || <a class='gn' id='gn20'></a> ||</p>
<p><a class='sc' id='32'></a> pāṇiya hāha nirghoṣe<br>
jñātīnāṁ paridevane |<br>
pūti-vikanthite ghore<br>
śmaśāne ’tibhayānake || <a class='gn' id='gn21'></a> ||</p>
<p><a class='sc' id='33'></a> vyajanī-tāla-vṛntāni<br>
<span class='corr' title='vikṣiptitāni→vikṣiptāni'>vikṣiptāni</span>diśo-diśaṁ |<br>
citā-dhūmākule raudre<br>
śmaśāne kiṁ kariṣyatha || <a class='gn' id='gn22'></a> ||</p>
<p>ayaṁ prāsāda-varo<br>
kūṭāgāro sunirmito | <span class='supplied'>22a</span></p>
<p><a class='sc' id='34'></a> yatra annañ ca pānañ ca<br>
ratīyo ca upasthitāḥ |<br>
atra <span class='supplied'>ramatha</span> kanyāyo<br>
śmaśāne kiṁ kariṣyatha || <a class='gn' id='gn23'></a> ||</p>
<p><a class='sc' id='35'></a> imāṁ puṣkiriṇīṁ ramyāṁ<br>
cakravākopaśobhitāṁ |<br>
puṇḍarīkaiḥ su-saṁchannāṁ<br>
kumuda-saugandhikehi ca || <a class='gn' id='gn24'></a> ||</p>
<p><a class='sc' id='36'></a> nānā-dvija-gaṇākīrṇā<br>
nānā-svara-nikūjitāḥ |<br>
atra ramatha kanyāyo<br>
śmaśāne kiṁ kariṣyatha || <a class='gn' id='gn25'></a> ||</p>
<p><a class='sc' id='37'></a> kumāryo āhaṁsuḥ |<br>
<span class='corr' title='vayam api→vayaṁ pi'>vayaṁ pi</span> tāta jānāmo<br>
śmaśāne bhaya-bhairave<br>
durgandhaṁ kuṇapaṁ caiva<br>
kovidāraṁ ca puṣpitaṁ || <a class='gn' id='gn1'></a> ||</p>
<p><a class='sc' id='38'></a> vayam api tātaṁ jahiṣyāmo<br>
tato ’py asmāṁ jahiṣyati |<br>
nānā-bhāvo vinā bhāvo<br>
na cireṇa bhaviṣyati || <a class='gn' id='gn2'></a> ||</p>
<p><a class='sc' id='39'></a> rājā āha |<br>
duḥkha-saṁjñā kumārīyo<br>
<span class='gap'>.........................</span> |<br>
avavyā<span class='corr' title='ba→bā'>bā</span>dhyena cittena<br>
praviśeṣātimuktakaṁ || <a class='gn' id='gn3'></a> ||</p>
<p><a class='sc' id='40'></a> anujñātā kṛkiṇā rā<span class='corr' title='jñe→jñā'>jñā</span><br>
niryātāḥ kāśīnāṁ purāt |<br>
sarvās tāḥ ratham āruhya<br>
gatāḥ śmaśāna-prekṣikāḥ || <a class='gn' id='gn4'></a> ||</p>
<p><a class='sc' id='41'></a> tāyo a<span class='corr' title='ddha→dda'>dda</span>śaṁsu mārgasmiṁ<br>
<span class='unclear'>utsṛṣṭaṁ</span> ujjhitaṁ śavaṁ |<br>
durgandhim a<span class='corr' title='su→śu'>śu</span>ciṁ <span class='gap'>------</span><br>
vidhavastañ ca vinīlakaṁ || <a class='gn' id='gn5'></a> ||</p>
<p><a class='sc' id='42'></a> tāyo yānād avataritvāna sarvāḥ sapta kumāriyo<br>
samantāt parivāretvā idam vacanam abravīt |<br>
sarvāsāṁ vo ayan dharmaḥ<br>
sarvīṣā eṣa dharmat<span class='corr' title='āḥ→tā'>tā</span> |<br>
eṣa asya śarīrasya<br>
sarvā gāthāṁ karomahe || <a class='gn' id='gn6'></a> ||</p>
<p><a class='sc' id='43'></a> ayam purā candana-lipta-gātro<br>
avadātā-vastro vaśitānucāri |<br>
chāyaṁ kulañ ca avekṣamāno so<br>
khajjate śivapathikāya madhye || <a class='gn' id='gn7'></a> ||</p>
<p><a class='sc' id='44'></a> asthi-kaṅkāla-nagaraṁ<br>
māṁsa-śoṇita-lepanaṁ |<br>
yatra rāgasya doṣasya<br>
mohasyāpi samūha yaḥ || <a class='gn' id='gn8'></a> ||</p>
<p>imam nagaram utsṛjya<br>
nāgarīśo kahiṁ gataḥ || <a class='gn' id='gn9'></a> ||</p>
<p><a class='sc' id='45'></a> yo dvi-cakraṁ dvi-arañ ca<br>
imaṁ parihared rathaṁ |<br>
imaṁ rathaṁ samutsṛjya<br>
śārathī so kahiṁ gataḥ || <a class='gn' id='gn10'></a> ||</p>
<p><a class='sc' id='46'></a> ūrdhva-śākham adho mūlaṁ<br>
ya imaṁ parihare dhvajaṁ |<br>
imaṁ dhvajaṁ samutsṛjya<br>
dhavaja-hāro so kahiṁ gataḥ || <a class='gn' id='gn11'></a> ||</p>
<p><a class='sc' id='47'></a> ya imaṁ pariharet kāyaṁ<br>
aśvaṁ bhadram ca vāṇijo |<br>
imaṁ kāyaṁ samutsṛjya<br>
vāṇijo so kahiṁ gataḥ || <a class='gn' id='gn12'></a> ||</p>
<p><a class='sc' id='48'></a> ya imāṁ pariharen nāvaṁ<br>
asmimāne mahārṇave |<br>
imān nāvaṁ samutsṛjya<br>
nāviko <span class='corr' title='śo→so'>so</span> | kahiṁ gataḥ || <a class='gn' id='gn13'></a> ||</p>
<p><a class='sc' id='49'></a> <span class='supplied'>yo</span> <span class='corr' title='iyam→’yam'>’yam</span> | asmin <span class='corr' title='a→ā'>ā</span> | gāre<br>
vāsaṁ kalpeya adhvagaḥ |<br>
imam āgāraṁ samutsṛjya<br>
adhvago <span class='corr' title='śo→so'>so</span> | kahiṁ gataḥ || <a class='gn' id='gn14'></a> ||</p>
<p><a class='sc' id='50'></a> mama gāthā subhaṇitā<br>
mama gāthā subhaṇitā |<br>
tā anyonyaṁ viva <span class='supplied'>rta</span>nti<br>
śmaśāne atimuktake || <a class='gn' id='gn15'></a> ||</p>
<p><a class='sc' id='51'></a> tataś ca maghavān chakro<br>
deva-rājaḥ śacī-patiḥ |<br>
samvega-jātās tāḥ kanyāḥ<br>
dṛṣṭvā <span class='supplied'>tā</span> upasaṁkramet || <a class='gn' id='gn16'></a> ||</p>
<p><a class='sc' id='52'></a> sarvāsāṁ vo subhāṣitaṁ<br>
sarvāsāṁ vo subhaṇitaṁ |<br>
varaṁ varetha kanyāyo<br>
yat kiñcin manasepsitaṁ || <a class='gn' id='gn17'></a> ||</p>
<p><a class='sc' id='53'></a> ko nu divyena varṇena<br>
antarīkṣasmi tiṣṭhati |<br>
ko vā tvaṁ kasya vā putraḥ<br>
kathaṁ jānāma te vayaṁ || <a class='gn' id='gn18'></a> ||</p>
<p><a class='sc' id='54'></a> ahaṁ śakraḥ sahasrākṣo<br>
maghavān deva-kuñjaraḥ |<br>
yāṁ deva-saṁghā vandanti<br>
sudharmāyāṁ sa <span class='supplied'>mā</span>gatāḥ || <a class='gn' id='gn19'></a> ||</p>
<p><a class='sc' id='55'></a> ahaṁ śakraḥ sahasrākṣo<br>
deva-rājā śacī-patiḥ |<br>
varaṁ varetha kanyāyo<br>
yat kiñcin manasepsitaṁ || <a class='gn' id='gn20'></a> ||</p>
<p><a class='sc' id='56'></a> śakraś ca vo varaṁ dadyāt<br>
trayastriṁśeśvaraḥ prabhūḥ |<br>
varaṁ varetha kanyāyo<br>
kṣipraṁ vyāharato mama || <a class='gn' id='gn21'></a> ||</p>
<p><a class='sc' id='57'></a> <a class='roth' id='roth148'></a>kumāryo āhaṁsuḥ |<br>
yasya mūle chavir nāsti<br>
patran nāsti kuto latā |<br>
yo dhīro ba<span class='corr' title='nda→ndha'>ndha</span>nān muktaḥ<br>
tan me śakra varaṁ dada || <a class='gn' id='gn1'></a> ||</p>
<p><a class='sc' id='58'></a> pāṁsu- kūla-dharaṁ bhikṣuṁ<br>
kṛśan dharma-niman<span class='corr' title='tra→tri'>tri</span> taṁ |<br>
dhyāyantaṁ vṛkṣa-mūlasmi<br>
tan me śakra varaṁ dada || <a class='gn' id='gn2'></a> ||</p>
<p><a class='sc' id='59'></a> yasya rāgaś ca doṣaś ca<br>
avidyā ca pradālitā |<br>
kṣīṇāsravam arhantaṁ<br>
tan me śakra varaṁ dada || <a class='gn' id='gn3'></a> ||</p>
<p><a class='sc' id='60'></a> yasya śailopamaṁ cittaṁ<br>
sthitan <span class='corr' title='nānu→na anu'>na anu</span> | kampati |<br>
yo vimuktiṁ saṁjāneyā<br>
tan me śakra varaṁ dada || <a class='gn' id='gn4'></a> ||</p>
<p><a class='sc' id='61'></a> yasyā ure ca pāre ca<br>
madhye nāsti na kiñcana |<br>
akiñcanam adānaṁ <span class='supplied'>ca</span><br>
tan me śakra varaṁ dada || <a class='gn' id='gn5'></a> ||</p>
<p><a class='sc' id='62'></a> vāri puṣkara-patre vā<br>
ārāgre iva sarṣapaḥ |<br>
yo na lipyati kāmeṣu<br>
tan me śakra varaṁ dada || <a class='gn' id='gn6'></a> ||</p>
<p><a class='sc' id='63'></a> bahu-śrutaṁ citra-kathaṁ<br>
buddhasya paricārakaṁ |<br>
parṇa-bhāra-visaṁyuktaṁ<br>
tan me śakra varaṁ dada || <a class='gn' id='gn7'></a> ||</p>
<p><a class='sc' id='64'></a> śakra āha |<br>
nāham arhantam īśemi<br>
nāham arhante<span class='corr' title='ṣu→ṣv'>ṣv</span> īśvaraḥ |<br>
anyaṁ varetha kanyāyo<br>
api candrama-sū <span class='supplied'>rya</span>yoḥ || <a class='gn' id='gn8'></a> ||</p>
<p><a class='sc' id='65'></a> kumāryo āhuḥ |<br>
asvāmiko svāmi-kāmo<br>
avaraṁ vara-dāyako |<br>
a<span class='corr' title='śvā→svā'>svā</span>miko varaṁ dattvā<br>
kathaṁ śakra kariṣyasi || <a class='gn' id='gn9'></a> ||</p>
<p><a class='sc' id='66'></a> ubhau kūlau asaṁprāptaḥ<br>
atīrthe prataren nadīm |<br>
eṣa śakra viṣaṇṇo si<br>
paṇke-vāsi jarad-gavaḥ || <a class='gn' id='gn10'></a> ||</p>
<p><a class='sc' id='67'></a> śakra āha |<br>
upāsikā vo kanyāyo<br>
api ca <span class='supplied'>ye</span> upāsa<span class='corr' title='ko→kā'>kā</span> |<br>
dharmeṇa vo ahaṁ bhrātā<br>
anujānāmi vo varaṁ || <a class='gn' id='gn11'></a> ||</p>
<p><a class='sc' id='68'></a> kumāryo āhaṁsuḥ |<br>
naiva te śakra yācāmo<br>
nāpi unnodayāma te |<br>
svayam eva śakra jānāhi<br>
kiṁ vareṇa kumāriṇāṁ || <a class='gn' id='gn12'></a> ||</p>
</blockquote>
<p><a class='sc' id='69'></a> <a class='roth' id='roth149'></a>atha bhagavān tāsāṁ bhikṣuṇīnāṁ pūrve nivāsa-pratisaṁyuktāṁ pratijñā-kathāṁ vyākārṣīt |</p>
<blockquote class='gatha'>
<p><a class='sc' id='70'></a> kadāhaṁ vīṇāṁ vā madhurāṁ<br>
sapta-tantrī-yutāṁ manoramām |<br>
dharmaṁ pravyāhariṣyāmi<br>
tat kadā nu bhaviṣyati || <a class='gn' id='gn1'></a> ||</p>
</blockquote>
<p><a class='sc' id='71'></a> samanvāharasi śukle | evaṁ hy etad bhagavan | eṣāpi tatraivāsi | etāye praṇidhānam abhūṣi | aparāpi tatraivāsi | tām api bhaga<span class='corr' title='van→vān'>vān</span> vyākārṣīt |</p>
<blockquote class='gatha'>
<p><a class='sc' id='72'></a> kadāhaṁ gaṅgā-yamunāya<br>
ca pātāla-pathodakaṁ |<br>
amajjamānā gamiṣyāma<br>
tat kadā nu bhaviṣyati || <a class='gn' id='gn2'></a> ||</p>
</blockquote>
<p><a class='sc' id='73'></a> samanvāharasy utpalavarṇe | evaṁ hy etad bhagavan eṣāpi tatraivāsi | etasyāpy etaṁ <span class='corr' title='prā→pra'>pra</span> | ṇidhānam abhūṣi | aparāpi tatraivāsi | tām api bhagavān vyākārṣīt |</p>
<blockquote class='gatha'>
<p><a class='sc' id='74'></a> kadāhaṁ pāṁsu-kulāni<br>
saṁharitvā ma <span class='supplied'>yā</span> pathe |<br>
saṁghāṭīṁ kṛtvā dhārayiṣyaṁ<br>
tat kadā nu bhaviṣyati || <a class='gn' id='gn3'></a> ||</p>
<p><a class='sc' id='75'></a> kadāhaṁ giri-durgeṣu<br>
prahīṇa-bhaya-bhairavā |<br>
cittaṁ ṛ<span class='corr' title='jaṁ→juṁ'>juṁ</span> kariṣyāmi<br>
tat kadā nu bhaviṣyati || <a class='gn' id='gn4'></a> ||</p>
</blockquote>
<p><a class='sc' id='76'></a> samanvāharasi paṭaccare | evam hy etad bhagavan | eṣāpi tatraivāsi | etasyāpy etaṁ praṇidhānam abhūṣi | aparāpi tatraivāsi | tām api bhagavān vyākārṣīt |</p>
<blockquote class='gatha'>
<p><a class='sc' id='77'></a> kadāhaṁ muṇḍakaṁ śīrṣaṁ<br>
kṣura-dhārā-niṣevitaṁ |<br>
pāṇinā parimārjiṣyaṁ<br>
tat kadā nu bhaviṣyati || <a class='gn' id='gn5'></a> ||</p>
<p><a class='sc' id='78'></a> kadāhaṁ hemantikāṁ rātriṁ<br>
ovṛṣṭa-ārdra-civarā |<br>
piṇḍapātaṁ cariṣyāmi<br>
kadā nas tad bhaviṣyati || <a class='gn' id='gn6'></a> ||</p>
</blockquote>
<p><a class='sc' id='79'></a> samanvāharasi kṛśa-gautami | evam etad bhagavan | eṣāpi tatraivāsi | etasyā pretaṁ praṇidhānam abhūṣi | aparāpi tatraivāsi | tām api bhagavān vyākārṣīt |</p>
<blockquote class='gatha'>
<p><a class='sc' id='80'></a> kadāhaṁ tāraka-rājā va<br>
nakṣatra-parivāritā |<br>
saṁghaṁ parihariṣyāmi<br>
tat kadā nu bhaviṣyati || <a class='gn' id='gn7'></a> ||</p>
<p><a class='sc' id='81'></a> kadāhaṁ candro ca vimalo<br>
viprasanno anāvilo |<br>
śuddhaṁ cittaṁ adhiṣṭhihiṣyaṁ<br>
tat kadā nu bhaviṣyati || <a class='gn' id='gn8'></a> ||</p>
</blockquote>
<p><a class='sc' id='82'></a> samanvāharasi mahāprajāpati | evaṁ hy etad bhagavan | eṣāpi tatraivāsi | etasyāpy etat praṇidhānam abhūṣi | aparāpi tatraivāsi | tām bhagavān vyākārṣīt |</p>
<blockquote class='gatha'>
<p><a class='sc' id='83'></a> kadāhaṁ vihāraṁ śaraṇyaṁ<br>
<span class='gap'>.......</span> sādhu niṣṭhitaṁ |<br>
saṁghe dānāni dāsyāmi<br>
tat kadā nu bhaviṣyati || <a class='gn' id='gn9'></a> ||</p>
<p><a class='sc' id='84'></a> kadāhaṁ mañcam vā pīṭham vā<br>
bisi catur-asrakāṇi vā |<br>
saṁghe dānāni dāsyāmi<br>
tat kadā nu bhaviṣyati || <a class='gn' id='gn10'></a> ||</p>
<p><a class='sc' id='85'></a> kadāhaṁ kāsikaṁ vastraṁ<br>
kṣauma-koṭumbakāni ca |<br>
saṁghe dānāni dāsyāmi<br>
tat kadā nu bhaviṣyati || <a class='gn' id='gn11'></a> ||</p>
<p><a class='sc' id='86'></a> kadāhaṁ sumbhakaṁ pātraṁ<br>
sukṛtaṁ sādhu niṣṭhitaṁ |<br>
saṁghe dānāni dāsyāmi<br>
tat kadā nu bhaviṣyati || <a class='gn' id='gn12'></a> ||</p>
<p><a class='sc' id='87'></a> kadāhaṁ vividhān bhakṣān<br>
nānā-rasānusevitān |<br>
saṁghe dānāni dāsyāmi<br>
tat kadā nu bhaviṣyati || <a class='gn' id='gn13'></a> ||</p>
<p><a class='sc' id='88'></a> kadāhaṁ śālinām odanaṁ<br>
śuci-māṁsopasevanaṁ |<br>
saṁghe dānāni dāsyāmi<br>
tat kadā nu bhaviṣyati || <a class='gn' id='gn14'></a> ||</p>
</blockquote>
<p><a class='sc' id='89'></a> <a class='roth' id='roth150'></a>tatra tāsāṁ bhikṣuṇīnāṁ cakṣur gocaraṁ nāsti | yāṁ jānesuḥ | tāyo āhaṁsuḥ | kā puna sā bhagavan āsi | bhagavān āha | viśākhā mṛgāra-mātā |</p>
<p><a class='sc' id='90'></a> tena kālena tena samayena aparā hy etā bhikṣuṇīyo kṛkiṇo rājñaḥ sapta dhītaro abhūṣi | atha śuklā bhikṣuṇī gṛheṇa gṛhaṁ bhāṣaṇāya nīyati | sā dāni apareṇa gṛha-bhāṣaṇāya nītā bhikṣuṇīhi vipravustā | etaṁ prakaraṇaṁ bhikṣuṇīyo mahāprajāpatīye gautamīye ārocayeṁsuḥ mahāprajāpatī gautamī bhagavato ārocayati | bhagavān āha | śabdāpayatha śuklāṁ | sā dāni śabdāpitā | bhagavān | āha | satyaṁ śukle | evaṁ nāma tvaṁ bhikṣuṇībhir vinā vipravasasi | tena hi na kṣamati bhikṣuṇīhi vinā vipravasituṁ ekāṁ rātrim pi |</p>
<p><a class='sc' id='91'></a> <a class='roth' id='roth151'></a>eṣaivārthotpattiḥ | bhagavāñ chrāvastīyaṁ viharati | vistareṇa nidānaṁ kṛtvā | bhikṣuṇī <span class='supplied'>yo</span> dāni adhvānaṁ gacchanti | tahin dāni aparā bhikṣuṇī jarā-durbalā vyādhi-durbalā sārthāt parihīṇā | sā rātriṁ vipravustā | tāya dāni kaukṛtyaṁ <span class='supplied'>kṛtaṁ</span> | kaukṛtyena bhikṣuṇīnāṁ vistareṇārocayati | yāvat mahāprajāpatī pi gautamī bhagavato ārocayati | bhagavān āha | tena hi an-āpattiḥ glānāya |</p>
<p><a class='sc' id='92'></a> <a class='roth' id='roth152'></a>eṣaivārthotpattiḥ | bhagavān śrāvastīyaṁ viharati | vistareṇa nidānaṁ kṛtvā | kāpilavāstavyehi śākiyehi saṁsthāgāraḥ kārāpitaḥ | na co aciraniṣṭhitaḥ | tehi dāni tahiṁ rakṣa-pālāḥ sthāpitāḥ | na kasyacit praveśo dātavyo ti bhagavān prathamaṁ paribhokṣyati | paścād vayaṁ paribhokṣyāmo ti | atha rājñaḥ prasenajitaḥ kośalasya putro virū<span class='corr' title='pa→ḍha'>ḍha</span>ko nāma kumāraḥ kapilavastuṁ gatako mātulānām antike śikṣāmāṇāya | so dāni tehi rakṣapālehi pramattehi saṁsthāgāraṁ praviṣṭaḥ krīḍanāya | so dāni tehi rakṣapālehi anyehi ca śākiyehi dṛṣṭo | te dāni ruṣitā iti-kitikāya putra dāsī-putra kahiṁ praviṣṭo ’si ti | ocapeṭitaḥ | ekena hastena bāhāyāṁ gṛhītvā dvitīyena hastena grīvāyāṁ saṁsthāgārād bahiś choritaḥ | virūḍhako utkaṇṭhitaḥ | taṁ dāni tehi śākiyehi saṁsthāgāra puruṣa-mātrā-bhūmiṁ khānāpayitvā navena pāṁsunā pūrayitvā gandhodakena siktaḥ | virūḍhakena śrutaṁ | sa sutarāṁ ruṣitaḥ | āghāta-cittam utpāditavān | yady ahaṁ rājyaṁ pratilabheyaṁ śākiyānāṁ nidhanaṁ kariṣye | so dāni śrāvastīyam āgataḥ | tasya duḥkhaśāyī nāma baṭukaḥ sevako | so dāni tasyāha | yadāhaṁ rājye pratiṣṭhito bhaveyaṁ tadā me smārayiṣyasi śākiyānām antam gamiṣyaṁ | rātri trivantam eva vairam anuvicitayati | kadāci dāni rājā prasenajit kośalo udyāna-bhūmin nirgataḥ | tañ ca virūḍhake <span class='supplied'>na</span> nagara-dvāraṁ bandhāpitaṁ | śaṁkhā ādhmāsyanti ghuṣya<span class='corr' title='ti→nti'>nti</span> | virūḍhako rājā virūḍhakasya rājyam iti | rājā prasenajit kośalo na bhūyaḥ praveśaṁ labhati | virūḍhakenāmātyānāṁ dūto pracito | yasya bhavanto gṛheṇārthaḥ putra-dāreṇa cārthaḥ sa praviśatu nagaraṁ | evam akriyamāṇe yuṣmākaṁ putra-dāraṁ vyasanam āpādayiṣyāmīti | amātyā rājānaṁ pṛcchanti | kim ājñāpayati devo yudhyāmaḥ | rājā bravīti | mā yudhyantu bhavantaḥ | idānim vā paścād vā etasyaiva etaṁ rājyaṁ gacchatha | etasyaiva ājānatha | mā paścād yuṣmākaṁ duḥkhaṁ utpādayiṣyati | te eka-dvi-kāya nagaraṁ praviṣṭāḥ | rājā dāni ātma-tṛtīyo, udyāna-bhūmīyaṁ saṁsthito pānīyapālo mallī ca rājā dṛṣṭa-satyo na paritasyati | vastu vistareṇa kartavyaṁ | yāvat virūḍhako mātyān āmantrayati | yo dāni bhaṇe rājānaṁ kṣatriyaṁ jugupseya tasya kiṁ daṇḍaḥ | āmātyā āhaṁsuḥ | vadho mahārāja | rāja āha | pūrvam ahaṁ kumāra-bhūtaḥ śākiyānāṁ saṁsthāgāraṁ praviṣṭaḥ tehi mama jugupsāya saṁsthāgāraṁ puruṣa-saṁsthāgāraṁ puruṣa-mātraṁ khānāpayitva pāṁsunā pūrayitvā kṣīra-gandhodakena bhittiyo tāyo <span class='unclear'>dhovitāyo</span> mayā teṣāṁ vairaṁ pratikartavyaṁ yadi bhagavāṁs teṣāṁ nānukampati | atha bhagavān anukampati | nāhaṁ śakṣyāmi kiñcit pratikartuṁ | āmātyā āhaṁsuḥ | śrūyate mahārāja | śramaṇo gautamo vīta-rāgaḥ | vīta-rāgaś ca jñātīnāṁ nir-apekṣā bhavanti | udyujyantu mahārāja | śakṣyāma vayaṁ teṣāṁ nigrahītuṁ | bhagavān dāni virūḍhakasya imam evaṁ rūpaṁ cetaḥ parivitarkam ājñāya kāla<span class='corr' title='sai→syai'>syai</span>va <span class='corr' title='vināśayitvā→nivāsayitvā'>nivāsayitvā</span> pātracīvaram ādāya śrāvastīye naga<span class='corr' title='re→rīye'>rīye</span> piṇḍāya caritvā anyataraṁ śākho<span class='corr' title='ḍa→ṭa'>ṭa</span>-vṛkṣaṁ niśrāya niṣīdati sma | atha khalu rājā virūḍhako catur-aṅga-bala-kāyaṁ sannāhayitvā hasti-kāyaṁ aśva-kāyaṁ ratha-kāyaṁ patti-kāyaṁ śrāvastyāṁ nagaryāṁ niryāti kapilavastuṁ nagaraṁ saṁprasthitaḥ | adrākṣīd rājā virūḍhako bhagavantaṁ śākhoṭaka-vṛkṣaṁ niśrāya niṣaṇṇaṁ dṛṣṭvā ca puna yena bhagavāṁs tena hasti-nāgaṁ prerayati | atha khalu rājā virūḍhako yāvad eva yānasya bhūmis tāvad yānena gatvā hasti-nāgāt pratyāruhya bhagavataḥ pādau śirasā vanditvā bhagavantam etad avocat | santi bhagavann anye vṛkṣāḥ | aśvattha-nyagrodha-saptaparṇādyāḥ śobhanāś ca śītalāś ca tān utsṛjya itarasya pratyavarasya virala-patrasya śākhoṭaka-vṛkṣasyā-dhastān niṣaṇṇaḥ | bhagavān āha | śītalā mahārāja jñātīnāṁ cchāyā | atha khalu rājño virūḍhakasya etad abhavat | anukampati bhaga<span class='corr' title='van→vān'>vān</span> jñātīn iti | tato yeva pratinivartayitvā śrāvastīn nagaram anupraviṣṭaḥ |</p>
<p><a class='sc' id='93'></a> bhagavān dāni śrāvastīyaṁ yathābhiramyaṁ viharitvā kapilavastuṁ nagaraṁ prakrāmi | yāvac chākyān vinayati | vinayitvā tatraiva viharati nyagrodhārāme | virūḍhakīyaṁ sūtraṁ vistareṇa kartavyaṁ |</p>
<p><a class='sc' id='94'></a> <a class='roth' id='roth153'></a>eṣā evārthotpattiḥ | bhagavān śrāvastīyam viharati | rājā dāni virūḍhako śākīyān vadhitvā śākiya-kanyāyo ādāya śrāvastīṁ pratigataḥ tadyathā | cārū ca nāma | upacārū ca nāma | sumanā ca nāma | manoharā | sālavatī | abhayā ca nāma | so dāni sārdhaṁ krīḍanto ramanto paricārayantaḥ abhikṣṇaṁ vadati | nihatā me grāmakaṇṭakāḥ | śākiya-janapada-kaṇṭakāḥ | nihatā me pratyarthikāḥ pratyamitrāḥ | yad idam śākiyāḥ śākya-putrā iti |</p>
<p><a class='sc' id='95'></a> atha khalv abhayā rāja-dhītā rājānaṁ virūḍhakam etad avocat | mā deva evaṁ vada nihatā me grāmakaṇṭakāḥ śākiyā iti | santi deva śākiyāḥ kṣānti-sampannāḥ | sauratya-sampannāḥ | evaṁ <span class='supplied'>śī</span>la-śruta-tyāga-samādhi-prajñā-sampannāḥ | evaṁ buddhaṁ śaraṇaṁ gatāḥ | dharmaṁ śaraṇaṁ gatāḥ | buddhe ave <span class='supplied'>tya</span> prasādena samanvāgatāḥ | dharme saṁghe avetya prasādena samanvāgatāḥ | prāṇātipātāt prativiratāḥ | yāvad ārya-kānteḥ śīleḥ samanvāgatāḥ | santi deva śākiyāḥ śrota-āpannāḥ sakṛd-āgāmino nāgāminas te devena a-dūṣakā an-aparā-dhino jīvitād vyavaropitāḥ | tat te duḥkhaṁ vedanīyaṁ bhaviṣyati | bahu te pāpakaṁ karma kṛtaṁ | bahu te a-puṇyaṁ prasūtaṁ |</p>
<p><a class='sc' id='96'></a> <a class='roth' id='roth154'></a>atha rājā virūḍhakaḥ kupitaḥ yāvat kāraṇāntikaṁ mahāmātram āmantrayati | tvaṁ hi bhaṇe puruṣa mama bhogehi jāyayasi | mama sukhena jīvasi | kanyāyo śākiyāyinīyo mama pratyarthikāyo pratrasitāyo | mama jīvitaṁ necchanti | mama sukhaṁ nābhinandanti | so ’ham antaḥpura-madhya-gato pi etāsām aviśvastaḥ | śayana-gato pi śayyāṁ kalpayanto pi | tena hi bhaṇe mahā-mātra imāyo śākiyāyinīyo daṇḍa-hatāyo kṛtvā karṇanāsā-hasta-pāda-cchinnāyo kṛtvā taptena te <span class='supplied'>le</span>na kāyaṁ pariṣiñcitvā jīvantikāyo evaṁ parikhāyāṁ cchorayā | atha kāraṇāntikasya etad abhavat | yan dāni ahaṁ śākiyāyinīnāṁ āsi darśanaṁ pi na labhamāno tāyo etāyo mama hasta-gatāyo yan nūnam aham etāhi saha krīḍeyaṁ rameyaṁ paricārayeyaṁ | so dāni tāhi sārdhaṁ svake gṛhe pravicārayati | aśrauṣīd rājā virūḍhako kāraṇāntikas tāhi sārdhaṁ krīḍati yāvan na ca pi yathoktaṁ karotīti | atha khalu virūḍhakaḥ kāraṇāntikam āmantrayati | gaccha tāsāṁ śākiyāyinīnāṁ yathoktaṁ kuru | mā te jīvitād vyavaropayiṣyāmīti | atha kāraṇāntikaḥ yathoktam akārṣīt | yāvat parikhāyāṁ jīvantīyo eva choritāyo | tāyo tatra duḥkhaṁ tīvrāṁ kaṭukāṁ vedanāṁ vedayanti | an<span class='corr' title='ve→ven'>ven</span>ti krandanti evan tā<span class='corr' title='ne→nen'>nen</span>ti trā<span class='corr' title='te→ten'>ten</span>ti | bhaginī-jñātikā-priyaṁ śākiya-maṇḍalaṁ | ramaṇīyā bhavati to janma-bhūmiḥ | hā ramaṇīyo jambudvīpaḥ | sūkta-vādī bhagavān iti paridevanti | tahi dāni mahājana-kāyo sannipatito |</p>
<p><a class='sc' id='97'></a> atha khalu bhagavān kālasyaiva nivāsayitvā pātra-cīvaram ādāya śrāvastīn nagarīṁ piṇḍāya praviṣṭaḥ | yāvad āyuṣmantam ānandam āmantrayati | kasyaiṣā gautamī mātā | mahato jana-kāyasya nirghoṣo yāvad rājñā virūḍhakena ṣaṇṇāṁ śākiyāyinīnāṁ yāvat tasya kṛpaṇena yāvan sūkta-vādī bhagavān iti krandanti | sādhu bhagavān artha-kāmo jñātīnām anukampyārthaṁ upasaṁkrāmatu | apy eva nāma bhagavataḥ sammukhād dharmaṁ śruṇitvā api svargopigā bhaveṁsuḥ |</p>
<p><a class='sc' id='98'></a> <a class='roth' id='roth155'></a>atha khalu bhagavāṁ śakraṁ devānām indraṁ samanvāharati sma | atha khalu śakro devānām indraḥ śacim āmantrayati | eṣa śaci bhagavān jñātīnām upasaṁkramati anukampārthaṁ | gaccha śaci tāyo śākiyāyinīyo <span class='supplied'>parikhāyā</span> uddharitvā saṁprajānaṁ niṣīdāpehi vastreṇācchādehi bhagavān upasaṁkramiṣyati | atha khalu śacī tāyo śākiyāyinīyo parikhāyā uddharitvā saṁprajānan niṣīdāpayitvā vastreṇācchāditā |</p>
<p><a class='sc' id='99'></a> atha khalu bhagavān yāvat tāyo-m-aindryā spharitvā yat kiñcit kāyikaṁ caitasikaṁ ca duḥkha-vedanā-gataṁ sarvaṁ taṁ pratiprasraṁbheti | bhikṣūn āmantrayati | tṛpyatāṁ bhikṣavo bhagavatīṣu ko bhikṣavo bhavam abhinandeya ko upādiyeya anyatra bāla-pṛthag-janā-nāṁ andhānāṁ acakṣukānāṁ paśyatha | bhikṣavaḥ etāyo śākiyāyinīyo manuṣyakehi pañcahi kāma-guṇehi krīḍitvā ramitvā pravicārayitvā etarhi jñāti-kṣaye ca bhoga-kṣaye ca karmasya ca sammukhī-bhāvād duḥkhāṁ vedanāṁ vedayanti |</p>
<p><a class='sc' id='100'></a> atha bhagavāṁs tāyo śākiyāyinīyo āmantrayati | sacen manyatha bhaginīyo yad idaṁ yuṣmākaṁ hasto ca pādo ca chinno api tu te vedayanti vā na vā | no hīdaṁ bhagavan | asti ca tatpratyayā duḥkhā vedanā | evaṁ hy etad bhagavan sacen manyatha bhaginīyo cakṣuḥ sva-bhāvaṁ vedayati | yāvad asti ca tat-pratyayā duḥkhā vedanā | evaṁ hy etad bhagavan | evam aśiṣṭāny āyatanāni | evaṁ skandhadhātavaḥ | evaṁ keśā romā nakhā | evaṁ sarvā aśubha-pālī | evaṁ ca punar duḥkhā vedanā parādhīnā para-pratibaddhā pratyayādhīnā pratyaya-pratibaddhā iti viditvā dvā-triṁśatīhi ākārehi prakṛti-bhinnaḥ | saṁskāra-puñjaḥ parijñeyaḥ | ataś ca bhaginīyo ārya śrāvaka <span class='corr' title='imāṁ→imesāṁ'>imesāṁ</span> | pañcopādāna-skandhānāṁ nātmānaṁ samanupaśyati | ātmīyān yāvat pratyātmam eva parinirvāti | idam avocat bhagavān | yāvat tāyo paṭa śākiyāyinīyo dhītāṁ an-āgāmitāṁ sākṣāt kuryuḥ | pañcānāñ ca bhikṣu-śatānam anupādāyāsravebhyaś cittāni vimucyeyuḥ | anekeṣāñ ca devatā-śata-sahasrāṇāṁ dharmeṣu dharma-cakṣu viśuddhaṁ |</p>
<p><a class='sc' id='101'></a> <a class='roth' id='roth156'></a>athāyuṣmān vāg-īśas tasyām eva parṣadi yāvad bhagavān āha | pratibhātu te vāg-īśa yāvad adhyābhāṣi |</p>
<blockquote class='gatha'>
<p><a class='sc' id='102'></a> pratīyaṁ śatkāra-gataṁ hi śūnyaṁ<br>
yatra vihanyate viparīta-grāhī |<br>
ahaṁ mameti tathā hi manyamāno<br>
te vardhayanti kaṭasīṁ punaḥ punaḥ || <a class='gn' id='gn1'></a> ||</p>
<p><a class='sc' id='103'></a> śūnyam asāram kañ ca kāyaṁ viditvā<br>
nirodha-kṣaya-dharmakaṁ tathā |<br>
saṁbhūtā vibhūtā ca bhava-gatītī<br>
ko bhava-gatīṣu rameta yukta-yogī || <a class='gn' id='gn2'></a> ||</p>
<p><a class='sc' id='104'></a> idañ ca duḥkhaṁ vedayitvā<br>
tasya mūlaṁ dṛṣṭvā ca utpadyati |<br>
duḥkha-mūle kāya-cittañ ca<br>
etaṁ anuśrota-gāminaṁ<br>
muktañ ca cittaṁ vihanenti māraṁ || <a class='gn' id='gn3'></a> ||</p>
</blockquote>
<p><a class='sc' id='105'></a> atha khalv āyuṣmān ānando bhagavantam etad avocat | kiṁ bhagavann imāhi śākiyāyinīhi purā pāpaṁ karma kṛtam yena etāyo evaṁ duḥkhām vedanām vedayanti | bhagavān āha | bhūta-pūrvam ānanda etāyo śākiyāyinīyo ihaiva śrāvastyāṁ ṣaḍ gaṇikāyo abhūvan | ihaiva śrāvastīyaṁ kālo nāma pratyeka-bhuddho abhūṣi | so dāni piṇḍāya caranto tāhi gaṇikāhi ukto | ayaṁ dāni śramaṇo svayaṁ kāmān paribhuñjati | kāmānāṁ cāvarṇaṁ bhāṣati | tāhi hāsyābhiprāyāhi viheṭhanābhiprāyāhi anyehi dur-uktehi vacana-pathehi obhartsito aṅgāra-mallakehi cāvakīrṇaḥ | so dāni ānanda pratyekabuddho duḥkhāya vedanāya spṛṣṭaḥ kharāṁ kaṭukāṁ vedanāṁ vedayanto kāyena ca jīvitena ca ardiyanto tatraiva vihāya samabhyudgamya an-upādāya parinivṛtaḥ | pūrvādhiṣṭhitena ca svakena tejo-dhātunā tasya śarīraṁ vyāpinaṁ | tāyo dāni gaṇikāyo bhītayo pāpakam asmābhiḥ karmo-pacitaṁ | bahu <span class='supplied'>a</span>puṇyaṁ prasūtaṁ | īdṛśo mahā-bhāgo ṛṣir viheṭhitaḥ | tad asmākaṁ duḥkhaṁ vedanīyaṁ bhaviṣyati | tāhi dāni vipratisā<span class='corr' title='ra→raṁ'>raṁ</span> jānāhi | tasya śarīraṁ parigṛhya stūpam akareṁsuḥ | chatradhvaja-patākāhi ca pūjayeṁsuḥ | puṣpa-dhūpa-gandhehi ca pūjayeṁsuḥ | evaṁ ca praṇidheṁsuḥ | an-āgatam adhvānam vayam etādṛśaṁ śāstāram ārāgayemaḥ | ye <span class='supplied'>ṣāṁ</span> pāñca-dharmāṇām ayaṁ lābhī | tān vayam api lapsyāma iti | tāyo etāyo tena pāpena karmeṇa kṛtena yāvan narakeṣūpapannāyo etāyo tahiṁ bahūni varṣa-sahasrāṇi duḥkham anubhaveṁsuḥ | etāhi ānanda bāla-pṛthag-janāhi hasantīhi pāpa-karma kṛtaṁ | yasya aśru-mukhā pi pāpakam pratisamvedayanti | yam etāhi sā pūjā kṛtā vipratisāraś cotpāditaḥ | yaṁ ca praṇidhānaṁ an-āgatam adhvānaṁ etādṛśaṁ śastāram ārāgayemaḥ | yeṣān dharmāṇām ayaṁ lābhī | tān vayam api lapsyāma iti | yāvat pañcānām avara-bhāgīyānāṁ saṁyojanānāṁ yāvat tatra parinirvāyinyaḥ | ko nāmāyaṁ bhagavan dharma-paryāyaḥ | kathaṁ caināṁ dhārayāmi | bhagavān āha | tasmāt tvam ānanda imaṁ dharma-paryāyaṁ kāraṇa-vaipulyan nāma dhāraya idam avocat |</p>
<p><a class='sc' id='106'></a> <a class='roth' id='roth157'></a>bhikṣuṇīyo dāni kapilavastu-nagare ruddhe virūḍha-kena | kāścid anto nagare nilīnāḥ kāścid bahir nirgatāḥ | bhikṣuṇīyo bhikṣuṇīhi vipravustāyo | tāsāṁ kaurkṛtyaṁ | yāvad bhagavān āha | tena hi an-āpattiḥ a-kāmikāye nagara-ruddhāye |</p>
<p><a class='sc' id='107'></a> bhagavāṁ śrāvastīyaṁ viharati | bhikṣuṇīyo adhvānaṁ gacchanti | tatra dāni bhikṣuṇī jarā-durbalā | vyādhi-durbalā | sārthāto parihīṇā ti | bhikṣuṇīyo atikrāntāyo | <span class='corr' title='ta→tā'>tā</span> | yo dāni kaukṛtyaṁ | kaukṛtyena mahāprajāpatīye <span class='supplied'>gautamīye</span> āroca<span class='corr' title='yet→yeṁsuḥ'>yeṁsuḥ</span> | mahaprajāpatī gautamī bhagavantam ārocayati | bhagavān āha | tena hi an-āpattiḥ | a-kāmikāya | atha khalu bhagavān mahāprajāpatīṁ gautamīm āmantrayati | sannipātaya gautami bhikṣuṇīyo yāvat paryavadātāni bhaviṣyanti |</p>
<h2><span class='add'><a id='pannatti'>Ruling</a></span></h2>
<p class='rule'><a class='sc' id='108'></a> yā puna bhikṣuṇī bhikṣuṇīya vinā ekarātram pi vipravaseya anyatra-samayena | <span class='supplied'>ta</span>trāyaṁ samayo glānā bhikṣuṇī bhavati | nagaroparodhe vā ruddhā bhavati | ayam atra samayo |</p>
<h2><span class='add'><a id='pada'>Definitions</a></span></h2>
<ul>
<li><span class='term' id='def-1'><span class='corr' title='yo→yā'>yā</span> | puna bhikṣuṇī</span> ti <span class='gloss' id='#def-1'>upasaṁpannā</span> |</li>
<li><span class='term' id='def-2'>bhikṣuṇībhir vinā</span> ti <span class='gloss' id='#def-2'>advitīyaṁ</span> |</li>
<li><span class='term' id='def-3'>ekaṁ rātram pi vipravaseyā</span> ti <span class='gloss' id='#def-3'>aruṇa-m-udagame ca</span></li>
</ul>
<p>anyatra-samaye | tatrāyaṁ samayo</p>
<ul>
<li><span class='term' id='def-4'>a-kāmikā bhikṣuṇī bhavati</span> | <span class='gloss' id='#def-4'>jarā-burbalā vā vyādhi-durbalā vā nagaro <span class='supplied'>paro</span>dho vā</span> |</li>
</ul>
<h2><span class='add'><a id='cakka'>Permutations</a></span></h2>
<p><a class='sc' id='109'></a> etaṁ tāva nagaraṁ paracakreṇovaruddham bhavati | kiñcāpi bhikṣuṇī anto nagarato bahirdhā nirdhāvati bahirdhāto vā anto nagaraṁ praviśati | kiñcāpi praviśati an-āpattiḥ | sā eṣā bhikṣuṇī sa-sūrye vinā bhūtā bhikṣuṇīhi vipravustā aruṇa-m-udghāteti saṁghātiśeṣo | astam-ite sūrye vinā bhū<span class='corr' title='te→tā'>tā</span> aruṇa-m-udghātayati thūl’-accayaṁ | bhikṣuṇī-vihāre anyatra vā sarvāhi anto hasta-pāśasya pratikramitavyaṁ | trikkhatto rātrīya anyamanyasamavadhānaṁ dātavyaṁ | hastena parāmṛṣitavyaṁ | na khalu sakṛd eva |</p>
<p><a class='sc' id='110'></a> atha khalu yāme yāme purime yāme samavadhānaṁ na deti vinayātikramam āsādayati | madhyame yāme na deti vinayātikramam āsādayati | paścime yāme na deti vinayātikramam āsādayati | sarvatra dadāti an-āpattiḥ |</p>
<p><a class='sc' id='111'></a> atha dāni dvi-bhūmakaṁ bhavati ekā heṣṭhime pratikramati aparā uparime | trikkhatto rātrau avataritavyaṁ | tena bhagavān āha |</p>
<h2><span class='add'><a id='restatement'>Restatement of rule</a></span></h2>
<p class='rule'><a class='sc' id='112'></a> yā puna <span class='supplied'>bhikṣuṇī</span> bhikṣuṇībhi vinā eka-rātram pi vipravasiya anyatra-samaye | tatrāyaṁ samayo glānā bhikṣuṇī bhavati | nagaro parodhe vā ruddhā bhavati ayam atra samayo | ayaṁ pi dharmo prathamāpattiko saṁghātiśeṣo |</p>
<footer>
<p><cite class='book' translate='no'>Bhikṣuṇī Vinaya including Bhikṣuṇī-prakīrṇaka and a summary of the Bhikṣu-prakīrṇaka of the Ārya-Mahāsaṁghika-Lokottaravādin</cite> edited and annoted by <span class='author'>Gustav Roth</span>, K.P. Jayaswal Research Institute, Patna, 1973. Tibetan Sanskrit Works Series Vol. <span class='roman-numerals'>xii</span>.</p>
<p>Digitized by the staff of the <a href='http://www.dsbcproject.org/node/7503'>Digital Sanskrit Buddhist Canon</a>, 2008. Proofread by Milan Shakya.</p>
<p>Note by Bhikkhu Sujato: This SuttaCentral edition was prepared on the basis of the digital file from the <abbr title='Digital Sanskrit Buddhist Canon'>DSBC</abbr>, with reference to Roth’s text. I have added headings and structure and have retained all variant readings and the like, while making occasional corrections.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
