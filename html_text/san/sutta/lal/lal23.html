<!DOCTYPE html>
<html>
<head>
<meta charset='UTF-8'>
<meta name='author' content='P.L. Vaidya'>
<title></title>
</head>
<body>
<article id='lal23' lang='san'>
<header>
<ul>
<li class='division'>Lalitavistaraḥ |</li>
</ul>
<h1>23: saṃstavaparivartastrayoviṃśaḥ</h1>
</header>
<p><a class='sc' id='1'></a><a class='vai58' id='vai58259'></a>atha khalu śuddhāvāsakāyikā devaputrā bodhimaṇḍaniṣaṇṇaṃ tathāgataṃ pradakṣiṇīkṛtya divyaiścandanacūrṇavarṣairabhyavakīrya ābhiḥ sārūpyābhirgāthābhirabhituṣṭuvuḥ—</p>
<blockquote class='gatha'>
<p><a class='sc' id='2'></a>utpanno lokapradyoto lokanāthaḥ prabhaṃkaraḥ |<br>
andhabhūtasya lokasya cakṣurdātā raṇaṃjahaḥ || <a class='gn' id='23.1'></a></p>
<p><a class='sc' id='3'></a>bhavān vijitasaṃgrāmaḥ puṇyaiḥ pūrṇamanorathaḥ |<br>
saṃpūrṇaḥ śukladharmaiśca jagattvaṃ tarpayiṣyasi || <a class='gn' id='23.2'></a></p>
<p><a class='sc' id='4'></a>uttīrṇapaṅko hyanighaḥ sthale tiṣṭhati gautamaḥ |<br>
anyāṃ sattvāṃ mahoghena prodgatastārayiṣyasi || <a class='gn' id='23.3'></a></p>
<p><a class='sc' id='5'></a>udgatastvaṃ mahāprājño lokeṣvapratipudgalaḥ |<br>
lokadharmairaliptastvaṃ jalasthamiva paṅkajaḥ || <a class='gn' id='23.4'></a></p>
<p><a class='sc' id='6'></a>ciraprasuptamimaṃ lokaṃ tamaskandhāvaguṇṭhitam |<br>
bhavān prajñāpradīpena samarthaḥ pratibodhitum || <a class='gn' id='23.5'></a></p>
<p><a class='sc' id='7'></a>cirāture jīvaloke kleśavyādhiprapīḍite |<br>
vaidyarāṭ tvaṃ samutpannaḥ sarvavyādhipramocakaḥ || <a class='gn' id='23.6'></a></p>
<p><a class='sc' id='8'></a>bhaviṣyantyakṣaṇā śūnyā tvayi nāthe samudgate |<br>
manuṣyāścaiva devāśca bhaviṣyanti sukhānvitāḥ || <a class='gn' id='23.7'></a></p>
<p><a class='sc' id='9'></a>yeṣāṃ tvaddarśanaṃ saumya eṣyase puruṣarṣabha |<br>
na te kalpasahasrāṇi jātu yāsyanti durgatim || <a class='gn' id='23.8'></a></p>
<p><a class='sc' id='10'></a>paṇḍitāścāpyarogāśca dharmaṃ śroṣyanti ye ’pi te |<br>
gambhīrāścopadhīkṣīṇā bhaviṣyanti viśāradāḥ || <a class='gn' id='23.9'></a></p>
<p><a class='sc' id='11'></a>mokṣyante ca laghuṃ sarve chittvā vai kleśabandhanam |<br>
yāsyanti nirupādānāḥ phalaprāptivaraṃ śubham || <a class='gn' id='23.10'></a></p>
<p><a class='sc' id='12'></a>dakṣiṇīyāśca te loke āhutīnāṃ pratigrahāḥ |<br>
na teṣu dakṣiṇā nyūnā sattvānirvāṇahetukī || <a class='gn' id='23.11'></a></p>
</blockquote>
<p><a class='sc' id='13'></a>evaṃ khalu bhikṣavaḥ śuddhāvāsakāyikā devaputrāstathāgatamabhiṣṭutyaikānte prāñjalayastasthuḥ, prāñjalayastathāgataṃ namasyantaḥ ||</p>
<p><a class='sc' id='14'></a>atha khalu cābhāsvarā devaputrāstathāgataṃ bodhimaṇḍaniṣaṇṇaṃ divyairnānāprakāraiḥ puṣpadhūpagandhamālyavilepanachatradhvajapatākābhiḥ saṃpūjya tripradakṣiṇīkṛtya cābhirgāthābhirabhyastāviṣuḥ— <a class='vai58' id='vai58260'></a></p>
<blockquote class='gatha'>
<p><a class='sc' id='15'></a>gambhīrabuddhe madhurasvarā mune brahmasvarā munivaragīta susvaram |<br>
varāgrabodhi paramārthaprāptā sarvasvare pāragate namaste || <a class='gn' id='23.12'></a></p>
<p><a class='sc' id='16'></a>trātāsi dīpo ’si parāyaṇo ’si nātho ’si loke kṛpamaitracittaḥ |<br>
vaidyottamastvaṃ khalu śalyahartā cikitsakastvaṃ paramaṃ hitaṃkaraḥ || <a class='gn' id='23.13'></a></p>
<p><a class='sc' id='17'></a>dīpaṃkarasya sahadarśanaṃ tvayā samudānitaṃ maitrakṛpābhrajālam |<br>
pramuñca nāthā amṛtasya dhārāṃ śamehi tāpaṃ suramānuṣāṇām || <a class='gn' id='23.14'></a></p>
<p><a class='sc' id='18'></a>tvaṃ padmabhūtaṃ tribhaveṣvaliptaṃ tvaṃ merukalpo vicalo hyakampyaḥ |<br>
tvaṃ vajrakalpo hyacalapratijña tvaṃ candramā sarvaguṇāgradhārī || <a class='gn' id='23.15'></a></p>
</blockquote>
<p><a class='sc' id='19'></a>evaṃ khalu bhikṣava ābhāsvarā devāstathāgatamabhisaṃstutyaikānte tasthuḥ prāñjalayastathāgataṃ namasyantaḥ ||</p>
<p><a class='sc' id='20'></a>atha khalu subrahmadevaputrapramukhā brahmakāyikā devāstathāgataṃ bodhimaṇḍaniṣaṇṇamanekamaṇiratnakoṭīnayutaśatasahasrapratyuptena ratnajālenābhichādya tripradakṣiṇīkṛtya cābhiḥ sārūpyābhirgāthābhirabhyastāviṣuḥ—</p>
<blockquote class='gatha'>
<p><a class='sc' id='21'></a>śubhavimalaprajña prabhatejadharā dbātriṃśallakṣaṇavarāgradharā |<br>
smṛtimaṃ matimaṃ guṇajñānadharā akilāntakā śirasi vandami te || <a class='gn' id='23.16'></a></p>
<p><a class='sc' id='22'></a>amalā vimalā trimalairvimalā trailokyaviśruta trividyagatā |<br>
trividhāvimokṣavaracakṣudadā vandāmi tvāṃ trinayanaṃ vimalam || <a class='gn' id='23.17'></a></p>
<p><a class='sc' id='23'></a><a class='vai58' id='vai58261'></a>kalikaluṣa uddhṛta sudāntamanā kṛpakaruṇa udgata jagārthakarā |<br>
muni mudita udgata praśāntamanā dvayamativimocaka upekṣaratā || <a class='gn' id='23.18'></a></p>
<p><a class='sc' id='24'></a>vrata tapasa udgata jagārthakarā | svacarīviśuddhacaripāragatā |<br>
catusatyadarśaka vimokṣaratā mukto vimocayasi cānyajagat || <a class='gn' id='23.19'></a></p>
<p><a class='sc' id='25'></a>balavīrya āgatu ihā namuci prajñāya vīrya tava maitrya jito |<br>
prāptaṃ ca te padavaraṃ amṛtaṃ vandāma te śaṭhacamūmathanā || <a class='gn' id='23.20'></a></p>
</blockquote>
<p><a class='sc' id='26'></a>evaṃ khalu bhikṣavaḥ subrahmadevaputrapramukhā brahmakāyikā devāstathāgatamābhirgāthābhirabhiṣṭutya ekānte tasthuḥ prāñjalayastathāgataṃ namasyantaḥ ||</p>
<p><a class='sc' id='27'></a>atha khalu te śuklapākṣikā māraputrā yena tathāgatastenopasaṃkrāman | upasaṃkramya mahāratnachatravitānaistathāgatamabhicchādya prāñjalayastathāgatamābhiḥ sārūpyābhirgāthābhirabhyastāviṣuḥ—</p>
<blockquote class='gatha'>
<p><a class='sc' id='28'></a>pratyakṣe ’smi bale tavātivipule mārasya ghorā camū<br>
yatsā māracamū mahāpratibhayā ekakṣaṇe te jitā |<br>
na ca te utthitu naiva kāyu trasito no vā girā vyāhṛtā<br>
tvāṃ vandāmahi sarvalokamahitaṃ sarvārthasiddhaṃ munim || <a class='gn' id='23.21'></a></p>
<p><a class='sc' id='29'></a>mārā koṭisahasranekanayutā gaṅgāṇubhiḥ saṃmitāḥ<br>
te tubhyaṃ na samartha bodhisuvaṭā saṃcālituṃ kampitum |<br>
yajñā koṭisahasranekanayutā gaṅgā yathā vālikā<br>
yaṣṭā bodhivaṭāsitena bhavatā tenādya vibhrājase || <a class='gn' id='23.22'></a></p>
<p><a class='sc' id='30'></a>bhāryā ceṣṭatamā sutāśca dayitā dāsyaśca<br>
dāsāstathā udyānā nagarāṇi rāṣṭranigamā rājyāni sāntaḥpurāḥ |<br>
hastā pādaśirottamāṅgamapi vā cakṣūṃṣi jihvā tathā<br>
tyaktā te varabodhicarya caratā tenādya vibhrājase || <a class='gn' id='23.23'></a></p>
<p><a class='sc' id='31'></a><a class='vai58' id='vai58262'></a>uktaṃ yadvacanaṃ tvayā subahuśo buddho bhaviṣyāmyahaṃ<br>
tāriṣye bahusattvakoṭinayutā duḥkhārṇavenohyatā |<br>
dhyānādhīndriyabuddhibhiḥ kavacitaḥ saddharmanāvā svayaṃ<br>
sā caiṣā pratipūrṇa tubhya praṇidhistāriṣyase prāṇinaḥ || <a class='gn' id='23.24'></a></p>
<p><a class='sc' id='32'></a>yatpuṇyaṃ ca stavitva vādivṛṣabhaṃ lokasya cakṣurdadaṃ<br>
sarve bhūtva udagrahṛṣṭamanasaḥ prārthema sarvajñatām |<br>
samudānītva varāgrabodhimatulāṃ buddhaiḥ susaṃvarṇitāṃ<br>
evaṃ tadvinihatya mārapariṣāṃ buddhema sarvajñatām || <a class='gn' id='23.25'></a></p>
</blockquote>
<p><a class='sc' id='33'></a>evaṃ khalu bhikṣavo māraputrāstathāgatamabhiṣṭutyaikānte tasthuḥ prāñjalayastathāgataṃ namasyantaḥ ||</p>
<p><a class='sc' id='34'></a>atha khalu paranirmitavaśavartī devaputro ’nekairdevaputraśatasahasraiḥ parivṛtaḥ puraskṛto jāmbūnadasuvarṇavarṇaiḥ padmaistathāgatamabhyavakīrya saṃmukhamābhirgāthābhirabhyastāvīt—</p>
<blockquote class='gatha'>
<p><a class='sc' id='35'></a>apīḍita aluḍita avitathavacanā apagatatamaraja amṛtagatigatā |<br>
arahasi divi bhuvi śriyakriyamatulā atidyutismṛtimati praṇipati śirasā || <a class='gn' id='23.26'></a></p>
<p><a class='sc' id='36'></a>ratikara raṇajaha rajamalamathanā ramayasi suranara suviśadavacanaiḥ |<br>
vikasita suvipula varatanu kiraṇaiḥ suranarapatiriva jayasi jagadidam || <a class='gn' id='23.27'></a></p>
<p><a class='sc' id='37'></a>paragaṇipramathana paracarikuśalā priyu bhava naramaru paramati dhunatā |<br>
paracari vibhajasi sunipuṇamatimān pathi iha vicaratu daśabalagamane || <a class='gn' id='23.28'></a></p>
<p><a class='sc' id='38'></a>tyaji pṛthu bhavagrahi vitathadukha mahā vinayasi suranara yathamati vinaye |<br>
vicarasi catudiśa śaśiriva gagane cakṣu bhava parāyaṇa iha bhuvi tribhave || <a class='gn' id='23.29'></a></p>
<p><a class='sc' id='39'></a>priyu bhava naramaru na ca khali viṣaye ramayasi śubharati kāmarativirato |<a class='vai58' id='vai58263'></a><br>
dinadarśi pariṣadi na ti samu tribhave nāthu gati parāyaṇu tvamiha hi jagataḥ || <a class='gn' id='23.30'></a></p>
</blockquote>
<p><a class='sc' id='40'></a>evaṃ khalu bhikṣavo vaśavartidevapramukhāḥ parinirmitavaśavartino devaputrāstathāgatamabhiṣṭutyaikānte tasthuḥ prāñjalayastathāgataṃ namasyantaḥ ||</p>
<p><a class='sc' id='41'></a>atha khalu sunirmito devaputro devasaṃghaparivṛtaḥ puraskṛto nānāratnapaṭṭadāmaistathāgatamabhichādya saṃmukhamābhirgāthābhirabhyastāvīt—</p>
<blockquote class='gatha'>
<p><a class='sc' id='42'></a>dharmāloka bhavān samudgata trividhamalanucchido<br>
mohādṛṣṭiavidyaghātako hiriśiribharitaḥ |<br>
mithyāmārgaratāmimāṃ prajāmamṛte thapayito<br>
utpanno iha loki cetiyo divi bhuvi mahitaḥ || <a class='gn' id='23.31'></a></p>
<p><a class='sc' id='43'></a>tvaṃ vaidyo kuśalacikitsako hyamṛtasukhadado<br>
dṛṣṭikleśamavidyasaṃcayaṃ purimamanuśayam |<br>
sarvavyādhyapanesi dehināṃ purimajinapathe<br>
tasmādvaidyatamo ’si nāyakā vicarasi dharaṇīm || <a class='gn' id='23.32'></a></p>
<p><a class='sc' id='44'></a>candrāsūryaprabhāśca jyotiṣā maṇi tatha jvalanā<br>
śakrabrahmaprabhā na bhāsate puratu śirighane |<br>
prajñālokakarā prabhaṃkarā prabhasiribharitā<br>
pratyakṣāstava jñāti adbhute praṇipati śirasā || <a class='gn' id='23.33'></a></p>
<p><a class='sc' id='45'></a>satyāsatyakathī vināyakā sumadhuravacanā<br>
dāntā śāntamanā jitendriya praśamitamanasā |<br>
śāstā śāsaniyāṃ praśāsase naramarupariṣāṃ<br>
vande śākyamuniṃ nararṣabhaṃ suranaramahitam || <a class='gn' id='23.34'></a></p>
<p><a class='sc' id='46'></a>jñāniṃ jñānakathāgradhārakā jñapayasi tribhave<br>
traividyatrivimokṣadeśakā trimalamalanudā |<br>
bhavyābhavya mune prajānase yathamati vinaye<br>
vande tvāṃ trisahasri adbhutaṃ divi bhuvi mahitam || <a class='gn' id='23.35'></a></p>
</blockquote>
<p><a class='sc' id='47'></a>evaṃ khalu bhikṣavaḥ sunirmito devaputraḥ saparivārastathāgatamabhiṣṭutyaikānte ’sthāt prāñjalīkṛtastathāgataṃ namaskurvan ||</p>
<p><a class='sc' id='48'></a><a class='vai58' id='vai58264'></a>atha khalu saṃtuṣito devaputraḥ sārdhaṃ tuṣitakāyikairdevairyena tathāgatastenopasaṃkrāmat | upasaṃkramya mahatā divyavastrajālena bodhimaṇḍaniṣaṇṇaṃ tathāgatamabhisaṃchādya saṃmukhamābhirgāthābhirabhyastauṣīt—</p>
<blockquote class='gatha'>
<p><a class='sc' id='49'></a>tuṣitālayi yadvasitastvaṃ tatra ti deśitu dharma udāro |<br>
na ca chidyati sā anuśāsti adyapi dharmacarī suraputrā || <a class='gn' id='23.36'></a></p>
<p><a class='sc' id='50'></a>na ca darśana tṛpti labhāmo dharma śṛṇotu na vindati tṛptim |<br>
guṇasāgara lokapradīpā vandima te śirasā manasā ca || <a class='gn' id='23.37'></a></p>
<p><a class='sc' id='51'></a>tuṣitālaya yaccalitastvaṃ śoṣita akṣaṇa sarvi tadā te |<br>
yada bodhivaṭe upaviṣṭaḥ sarvajagasya kileśa praśāntāḥ || <a class='gn' id='23.38'></a></p>
<p><a class='sc' id='52'></a>yasya kṛtena ca bodhi udārā eṣa ti prāpti jinitvana māram |<br>
tvā praṇidhī tapasā paripūrṇā kṣipra pravartaya cakramudāram || <a class='gn' id='23.39'></a></p>
<p><a class='sc' id='53'></a>bahu dikṣiṣu prāṇisahasrā dharmaratā kṣuṇiyāmatha dharmam |<br>
kṣipra pravartaya cakramudāraṃ mocaya prāṇisahasra bhaveṣu || <a class='gn' id='23.40'></a></p>
</blockquote>
<p><a class='sc' id='54'></a>evaṃ khalu bhikṣavaḥ saṃtuṣito devaputraḥ saparivārastathāgatamabhiṣṭatyaikānte ’sthāt prāñjalīkṛtastathāgataṃ namasyamānaḥ ||</p>
<p><a class='sc' id='55'></a>atha khalu suyāmadevaputrapramukhāḥ suyāmā devā yena tathāgatastenopasaṃkrāmat |<br>
upasaṃkramya nānāpuṣpadhūpagandhamālyavilepanairbodhimaṇḍaniṣaṇṇaṃ tathāgataṃ saṃpūjya saṃmukhamābhiḥ sārūpyābhirgāthābhistuṣṭavuḥ—</p>
<blockquote class='gatha'>
<p><a class='sc' id='56'></a>sadṛśo ’sti na te kutontare śīla samādhi tathaiva prajñayā |<br>
adhimuktivimuktikovidā śirasā vandima te tathāgatam || <a class='gn' id='23.41'></a></p>
<p><a class='sc' id='57'></a><a class='vai58' id='vai58265'></a>dṛṣṭā sa viyūha śobhanā bodhimaṇḍasmi marubhi yā kṛtā |<br>
na tamarhati anya kaścanā yatha tvaṃ devamanuṣyapūjitaḥ || <a class='gn' id='23.42'></a></p>
<p><a class='sc' id='58'></a>na mudhāya bhavān samudgato yasya arthe bahu cīrṇa duṣkarā |<br>
vijito hi śaṭhaḥ sasainyakaḥ prāptā bodhi anuttarā tvayā || <a class='gn' id='23.43'></a></p>
<p><a class='sc' id='59'></a>āloka kṛto daśādiśe prajñādīpena triloka jvālitaḥ |<br>
timiraṃ apanāyayiṣyase dāsyasi cakṣuranuttaraṃ jage || <a class='gn' id='23.44'></a></p>
<p><a class='sc' id='60'></a>bahukalpa stuvanti bhāṣato romarūpasya na cāntu asti te |<br>
guṇasāgara lokaviśrutā śirasā vandima te tathāgatam || <a class='gn' id='23.45'></a></p>
</blockquote>
<p><a class='sc' id='61'></a>evaṃ khalu te suyāmadevaputrapramukhā devāstathāgatamabhiṣṭutyaikānte tasthuḥ prāñjalastathāgataṃ namasyantaḥ ||</p>
<p><a class='sc' id='62'></a>atha khalu śakro devānāmindraḥ sārdhaṃ trāyatriṃśakāyikairdevairnānāpuṣpadhūpadīpagandhamālyavilepanacūrṇacīvarachatradhvajapatākāvyūhaistathāgataṃ saṃpūjya ābhirgāthābhirabhyastāvīt—</p>
<blockquote class='gatha'>
<p><a class='sc' id='63'></a>askhalitā anavadyā sadā susthitā merukalpā mune<br>
daśadiśi suvighuṣṭa jñānaprabhā puṇyatejānvitā |<br>
buddhaśatasahasra saṃpūjitā pūrvi tubhyaṃ mune<br>
tasya viśeṣu yena bodhidrume mārasenā jitā || <a class='gn' id='23.46'></a></p>
<p><a class='sc' id='64'></a>śīlaśrutasamādhiprajñākarā jñānaketudhvajā<br>
jaramaraṇanighāti vaidyottamā lokacakṣurdadā |<br>
trimalakhilaprahīṇa śāntendriyā śāntacittā mune<br>
śaraṇu tavamupema śākyarṣabhā dharmarājā jage || <a class='gn' id='23.47'></a></p>
<p><a class='sc' id='65'></a>bodhicarī anantatulyā abhūdvīryasthāmodgatā<br>
prajñābala upāya maitrābalaṃ brāhmapuṇyaṃ balam |<a class='vai58' id='vai58266'></a><br>
eti balamanantatulyā bhavaṃ bodhi saṃprasthite<br>
daśabalabaladhārī adyā punarbodhimaṇḍe bhuto || <a class='gn' id='23.48'></a></p>
<p><a class='sc' id='66'></a>dṛṣṭva camu anantasattve surā bhītatrastābhavan<br>
mā khu śramaṇarāju bādhiṣyate bodhimaṇḍe sthitaḥ |<br>
na ca bhavatu babhūva tebhyo bhayaṃ no ca kāyeñjanā<br>
karahata gurubhāra saṃkampanā mārasenā jitā || <a class='gn' id='23.49'></a></p>
<p><a class='sc' id='67'></a>yatha ca purimakebhi siṃhāsane prāpta bodhi varā<br>
tatha tvayā anubuddha tulyā samā anyathā tvaṃ na hi |<br>
samamanasa samacitta sarvajñatā sthāma prāptaṃ tvayā<br>
tena bhava svayaṃbhu lokottamo puṇyakṣetraṃ jage || <a class='gn' id='23.50'></a></p>
</blockquote>
<p><a class='sc' id='68'></a>evaṃ khalu bhikṣavaḥ śakro devānāmindraḥ sārdhaṃ devaputraistrāyatriṃśaistathāgatamabhiṣṭutyaikānte ’sthāt prāñjalīkṛtastathāgataṃ namaskurvan ||</p>
<p><a class='sc' id='69'></a>atha khalu catvāro mahārājānaḥ sārdhaṃ caturmahārājakāyikairdevaputrairyena tathāgatastenopasaṃkrāmat | upasaṃkramyābhimuktakacampakasumanāvārṣikadhānuskārimālyadāmaparigṛhītā apsaraḥśatasahasraparivṛtā divyasaṃgītisaṃpravāditena tathāgatasya pūjāṃ kṛtvā ābhiḥ sārūpyābhirgāthābhistuṣṭuvuḥ—</p>
<blockquote class='gatha'>
<p><a class='sc' id='70'></a>sumadhuravacanā manojñaghoṣā śaśi va praśāntikarā prasannacittā |<br>
prahasitavadanā prabhūtajihvā paramasuprītikarā mune namaste || <a class='gn' id='23.51'></a></p>
<p><a class='sc' id='71'></a>rutaravita ya asti sarvaloke sumadhura premaṇiyā narāmarūṇām |<br>
bhavata svaru pramukta mañjughoṣo abhibhavate ruta sarvi bhāṣamāṇāṃ || <a class='gn' id='23.52'></a></p>
<p><a class='sc' id='72'></a>rāgu samayi doṣamohakleśā prīti janeti amānuṣāṃ viśuddhām |<br>
akaluṣahṛdayā niśāmya dharmaṃ ārya vimukti labhanti te hi sarve || <a class='gn' id='23.53'></a></p>
<p><a class='sc' id='73'></a>na ca bhava atimanyase avidvāṃ na ca puna vidvamadena jātu mattaḥ |<a class='vai58' id='vai58267'></a><br>
unnatu na ca naiva conatastvaṃ giririva susthitu sāgarasya madhye || <a class='gn' id='23.54'></a></p>
<p><a class='sc' id='74'></a>lābha iha sulabdha mānuṣāṇāṃ yatra hi tādṛśu jātu sattva loke |<br>
śrīriva padumo dhanasya dātrī tatha tava dāsyati dharmu sarvaloke || <a class='gn' id='23.55'></a></p>
</blockquote>
<p><a class='sc' id='75'></a>evaṃ khalu caturmahārājapramukhā mahārājakāyikā devā bodhimaṇḍaniṣaṇṇaṃ tathāgatamabhiṣṭutyaikānte tasthuḥ prāñjalayastathāgataṃ namasyantaḥ ||</p>
<p><a class='sc' id='76'></a>atha khalvantarikṣā devāstathāgatasyāntikamupasaṃkramyābhisaṃbodheḥ pūjākarmaṇe sarvamantarīkṣaṃ ratnajālena kiṅkiṇījālena ratnachatrai ratnapatākābhī ratnapaṭṭadāmai ratnāvataṃsakairvividhamuktāhārapuṣpadāmārdhakāyikadevatāparigṛhītairardhacandrakaiśca samalaṃkṛtya tathāgatāya niryātayanti sma | niryātya ca saṃmukhamābhirgāthābhirabhyastāviṣuḥ—</p>
<blockquote class='gatha'>
<p><a class='sc' id='77'></a>asmāku vāsaṃ gagane dhruvaṃ mune paśyāma sattvā cariyā yathā jage |<br>
bhavataścariṃ prekṣiya śuddhasattva skhalitaṃ na paśyāma tavaikacitte || <a class='gn' id='23.56'></a></p>
<p><a class='sc' id='78'></a>ye āgatā pūjana bodhisattvā gaganaṃ sphuṭaṃ tairnaranāyakebhiḥ |<br>
hānirvimānāna na cābhavanta tathā hi te vai gaganātmabhāvāḥ || <a class='gn' id='23.57'></a></p>
<p><a class='sc' id='79'></a>ye antarīkṣātu pravarṣi puṣpāṃ syāccūḍabandhā hi mahāsahasrā |<br>
te tubhya kāye patitā aśeṣā nadyo yathā sāgari saṃpraviṣṭāḥ || <a class='gn' id='23.58'></a></p>
<p><a class='sc' id='80'></a>paśyāma chatrāṇyavataṃsakā ca mālāguṇāṃ campakapuṣpadāmāṃ |<br>
hārāṃśca candrāṃśca tathārdhacandrāṃ kṣipanti devā na ca saṃskaroti || <a class='gn' id='23.59'></a></p>
<p><a class='sc' id='81'></a>vālasya nābhūdavakāśamasmin devaiḥ sphuṭaṃ sarvata antarīkṣam |<br>
kurvanti pūjāṃ dvipadottamasya na ca te mado jāyati vismayo vā || <a class='gn' id='23.60'></a></p>
</blockquote>
<p><a class='sc' id='82'></a><a class='vai58' id='vai58268'></a>evaṃ khalvantarīkṣadevā bodhimaṇḍe niṣaṇṇaṃ tathāgatamabhiṣṭutyaikānte ’vatasthivantaḥ prāñjalayastathāgataṃ namasyantaḥ ||</p>
<p><a class='sc' id='83'></a>atha khalu bhaumā devāstathāgatasya pūjākarmaṇe sarvāvantaṃ dharaṇītalaṃ suśodhitopaliptaṃ gandhodakapariṣiktaṃ puṣpāvakīrṇaṃ ca kṛtvā nānādūṣyavitānavitataṃ ca tathāgatāya niryātayanti sma | ābhirgāthābhirabhituṣṭuvuḥ—</p>
<blockquote class='gatha'>
<p><a class='sc' id='84'></a>vajramiva abhedyā saṃsthitā triḥsahasrā vajramayapadenāyaṃ sthito bodhimaṇḍe |<br>
iha mama tvacamāṃsaṃ śuṣyatāmasthimajjā na ca ahu aspṛśitvā bodhi uttheṣya asmāt || <a class='gn' id='23.61'></a></p>
<p><a class='sc' id='85'></a>savibhava narasiṃhā sarviyaṃ triḥsahasrā na kariṣu adhisthānaṃ syādvidīrṇaśeṣā |<br>
tādṛśa mahavegā āgatā bodhisattvā yeṣa kramatalebhiḥ kampitā kṣetrakoṭyaḥ || <a class='gn' id='23.62'></a></p>
<p><a class='sc' id='86'></a>lābha iha sulabdhā bhūmidevairudārā yatra paramasattvaścaṃkramī medinīye |<br>
yatra ku raju loke sarva obhāsitāste cetibhu trisahasraḥ kiṃ punastubhya kāyaḥ || <a class='gn' id='23.63'></a></p>
<p><a class='sc' id='87'></a>hesti śatasahasraṃ yāvataścāpaskandho dharaṇitalu jagasyā yāvataścopajīvyaḥ |<br>
sarva vayu dharemo medinī triḥsahasrāṃ sarva tava dadāmo bhuṅkṣvimāṃ tvaṃ yatheṣṭam || <a class='gn' id='23.64'></a></p>
<p><a class='sc' id='88'></a>yatra bhava sthihedvā caṃkramedvā śayedvā ye ’pi sugataputrāḥ śrāvakā gautamasya |<br>
dharmakatha kathentī ye ’pi vā tāṃ śṛṇonti sarvakuśalamūlaṃ bodhiye nāmayāmaḥ || <a class='gn' id='23.65'></a></p>
</blockquote>
<p><a class='sc' id='89'></a>evaṃ khalu bhaumā devā bodhimaṇḍaniṣaṇṇaṃ tathāgatamabhiṣṭatyaikānte tasthuḥ prāñjalayastathāgataṃ namasyantaḥ ||</p>
<p class='endsection'><a class='sc' id='90'></a>|| iti śrīlalitavistare saṃstavaparivarto nāma trayoviṃśatitamo ’dhyāyaḥ ||</p>
<footer>
<p>Based on the edition by P.L. <span class='author'>Vaidya</span>, Darbhanga: The Mithila Institute, <span class='publication-date'>1958</span>, (Buddhist Sanskrit Texts, 1)</p>
<p>Input by members of the <a href='http://www.uwest.edu/sanskritcanon'>Sanskrit Buddhist Input Project</a> of Nagarjuna Institute, Nepal and University of the West, Rosemead, California, USA.</p>
<p>Sutra section, text no. 22.</p>
<p>The transliteration emulates the conventions of Nagari script, so many word boundaries are not marked by blanks.</p>
<p>REFERENCE SYSTEM (added):<br>
Lal_nn.nn = Lalitavistara_parivarta.verse<br>
(Vaidya nn) = pagination of P.L. Vaidya’s edition</p>
<p>Text file sourced from <a href='http://www.sub.uni-goettingen.de/ebene_1/gretil/gretil.htm'><abbr title='Göttingen Register of Electronic Texts in Indian Languages'>GRETIL</abbr></a>.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
