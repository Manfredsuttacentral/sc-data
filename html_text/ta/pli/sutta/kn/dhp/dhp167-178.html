<!DOCTYPE html>
<html>
<head>
<meta charset='UTF-8'>
<meta name='author' content='Ven. Nilwakke Somananda Thera'>
<title></title>
</head>
<body>
<article id='dhp167-178' lang='ta'>
<header>
<ul>
<li class='division'>தம்மபதம்</li>
</ul>
<h1>13. உலக வர்க்கம-உலகங்கள்</h1>
</header>
<p><a class='sc' id='167' data-uid='dhp167'></a><a class='nst' id='nst167'></a>இழிவான காரியத்தைச் செய்யாதே. அசட்டையாயிராதே. தவறான கொள்கையைக் கொள்ளாதே. உலக வளர்ச்சியை (மீண்டும் மீண்டும் பிறப்பதை) வளர்த்துக் கொள்ளாதே</p>
<p><a class='sc' id='168' data-uid='dhp168'></a><a class='nst' id='nst168-169'></a>அசட்டையாயில்லாமல் விழிப்பாக இரு. தர்மத்தை முழுவதும் கைக்கொண்டு ஒழுகு.</p>
<p>தர்மப்படி நடக்கிறவர்கள் அவ்வுலகத்திலும் இவ்வுலகத்திலும் சுகம் அடைகிறார்கள்.</p>
<p><a class='sc' id='169' data-uid='dhp169'></a>தர்மத்தை நல்வழியில் செலுத்தி நட; தீய வழியில் செலுத்தி நடக்காதே. தர்ம வழியில் ஒழுகு பவர், இவ்வுலகத்திலும் அவ்வுலகத்திலும் சுகம் அடைகிறார்கள்.</p>
<p><a class='sc' id='170' data-uid='dhp170'></a><a class='nst' id='nst170'></a>இவ்வுலக வாழ்க்கையை, நீர்க்குமிழி போன்றும், கானல் நீரைப் போன்றும் கண்கிறவர் யார அவரை, யமராஜன் காணமாட்டான்.</p>
<p><a class='sc' id='171' data-uid='dhp171'></a><a class='nst' id='nst171'></a>அரசருடைய அலங்கரிக்கப்பட்ட தேரைப் போன்று இருக்கிற இந்த உலகத்தைப் (உடம்பை) பாருங்கள். மூடர்கள் இதில் பற்றுக்கொண்டு அமிழ்ந்து விடுகிறார்கள். ஆனால், அறிஞர்கள் இதில் பற்றுக் கொள்வதில்லை.</p>
<p><a class='sc' id='172' data-uid='dhp172'></a><a class='nst' id='nst172-173'></a>முன்பு அசட்டையாக இருந்து, பிறகு விழிப்படைந்து முயற்சியோடிருப்பவர், மேகத்தில் மறையுண்டிருந்த வெண்ணிலா, அதை விட்டு வெளிப்பட்டதைப் போன்று, பிரகாசிக்கிறார்.</p>
<p><a class='sc' id='173' data-uid='dhp173'></a>தீய செயல்களை நல்ல செயல்களினாலே மறைத்து விட்ட ஒருவர், மேகத்திலிருந்து வெளிப் பட்ட வெண்ணிலாவைப் போல விளங்குகிறார்.</p>
<p><a class='sc' id='174' data-uid='dhp174'></a><a class='nst' id='nst174'></a>இவ்வுலகம் இருள் அடைந்தது, இதன் உண்மை இயல்பைக் காண்கிறவர் மிகச் சிலரே.</p>
<p>வலையில் அகப்பட்ட பறவை அதிலிருந்து தப்பித்துக் கொள்வது போல, சிலர் மட்டும் இதிலிருந்து தப்பித்துக் கொள்கிறார்கள்.</p>
<p><a class='sc' id='175' data-uid='dhp175'></a><a class='nst' id='nst175'></a>அன்னப்பறவைகள் வானத்தில் பறக்கின்றன. இத்தி (சித்தி) அடைந்தவர் ஆகாயத்தில் பறக் கிறார்கள். தீயவனான மாரனை அவனுடைய படையோடு வென்ற தீரர்கள் உலகத்தைக் கடந்து நிர்வாண மோக்ஷத்தை அடைகிறார்கள்.</p>
<p><a class='sc' id='176' data-uid='dhp176'></a><a class='nst' id='nst176'></a>ஒப்பற்ற தர்மத்தை இகழ்ந்து ஒதுக்கிவிட்டு, பொய்யையே பேசிக்கொண்டு, பரலோகத்தைப் பற்றிச் சிந்திக்காமல் இருக்கிற பாவத்தைப் போன்று வேறு பாவச் செயல் கிடையாது.</p>
<p><a class='sc' id='177' data-uid='dhp177'></a><a class='nst' id='nst177'></a>கருமிகள் தேவலோகத்தை அடைகிறது இல்லை. மூடர்கள் தானதர்மத்தைப் புகழ்வதில்லை, ஆனால், தீரர் களான அறிவாளிகள் தானதர்மங்களைப் புகழ்ந்து செய்கிற படியினாலே இவ்வுலகத்திலும் அவுலகத்திலும் சுகம் பெறுகிறார்கள்.</p>
<p><a class='sc' id='178' data-uid='dhp178'></a><a class='nst' id='nst178'></a>ஸோதாபத்திபலம் அடைந்தவர்கள், அரச பதவியை விட, உலகங்களை ஆளும் சக்கரவர்த்தி பதவியைவிட, சுவர்க்க பதவியைவிட, மேலான பதவியை அடைகிறார்கள்.</p>
<footer>
<p>Translated by: <span class='author'>Ven. Nilwakke Somananda Thera</span></p>
<p>Mahabodhi Society Temple, Chennai, India</p>
<p>Original translations taken from the website: <a href='http://bautham.net/dhammapadam'>http://bautham.net/dhammapadam</a>.</p>
<p>For free distribution to be obtained from: <a href='http://www.budaedu.org/'>http://www.budaedu.org/</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
