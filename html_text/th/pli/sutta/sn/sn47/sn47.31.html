<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Siam Rath'>
</head>
<body>
<article id='sn47.31' lang='th'>
<header>
<ul>
<li class='division'>สังยุตตนิกาย</li>
<li>มหาวารวรรค</li>
<li>๓. สติปัฏฐานสังยุต</li>
<li>อนนุสสุตวรรคที่ ๔</li>
</ul>
<h1>อนนุสสุตสูตร</h1>
<p class='subheading'>ว่าด้วยธรรมที่ไม่เคยได้ฟังมาก่อน</p>
</header>
<p><a class='th-vp' id='th-vp19.0197.796.797.798.799.800'></a><a class='th-num' id='th-num๗๙๖'></a>สาวัตถีนิทาน. ดูกรภิกษุทั้งหลาย จักษุ ญาณ ปัญญา วิชชา แสงสว่าง ได้บังเกิดขึ้นแก่เราในธรรมที่เราไม่เคยได้ฟังมาก่อนว่า นี้คือการพิจารณาเห็นกายในกาย … การพิจารณาเห็นกายในกายนี้นั้นอันเราควรเจริญ … การพิจารณาเห็นกายในกายอันเราเจริญแล้ว.</p>
<p><a class='th-num' id='th-num๗๙๗'></a>ดูกรภิกษุทั้งหลาย จักษุ ญาณ ปัญญา วิชชา แสงสว่าง ได้บังเกิดขึ้นแก่เราในธรรมที่เราไม่เคยได้ฟังมาก่อนว่า นี้คือการพิจารณาเห็นเวทนาในเวทนา … การพิจารณา เห็นเวทนาในเวทนานี้นั้นอันเราควรเจริญ … การพิจารณาเห็นเวทนาในเวทนานี้อันเราเจริญแล้ว.</p>
<p><a class='th-num' id='th-num๗๙๘'></a>ดูกรภิกษุทั้งหลาย จักษุ ญาณ ปัญญา วิชชา แสงสว่าง ได้บังเกิดขึ้นแก่เราในธรรมที่เราไม่เคยได้ฟังมาก่อนว่า นี้คือการพิจารณาเห็นจิตในจิต … การพิจารณาเห็นจิตในจิตนี้นั้นอันเราควรเจริญ … การพิจารณาเห็นจิตในจิตนี้อันเราเจริญแล้ว.</p>
<p><a class='th-num' id='th-num๗๙๙'></a>ดูกรภิกษุทั้งหลาย จักษุ ญาณ ปัญญา วิชชา แสงสว่าง ได้บังเกิดขึ้นแก่เราในธรรมที่เราไม่เคยได้ฟังมาก่อนว่า นี้คือการพิจารณาเห็นธรรมในธรรม … การพิจารณาเห็นธรรมในธรรมนี้นั้นอันเราควรเจริญ … การพิจารณาเห็นธรรมในธรรมนี้อันเราเจริญแล้ว.</p>
<p class='endsection'>จบ สูตรที่ ๑</p>
<footer>
<p><span class='author'>Siam Rath</span> translation.</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
