<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Štěpán Chromovský'>
</head>
<body>
<article id='dhp' lang='cs'>
<header>
<ul>
<li class='division'>Khuddaka-nikája</li>
<li class='subdivision'>Dhammapada</li>
</ul>
<h1>Slova Učení</h1>
</header>
<h2>1. Díl: Dvojice</h2>
<blockquote class='gatha'>
<p><a class='sc' id='1' data-uid='dhp1'></a>mysl je předchůdcem stavů,<br>
mysl je základem, mysl je tvůrcem,<br>
s myslí znečištěnou [zkaženou]<br>
kdo hovoří, kdo jedná,<br>
toho strast následuje<br>
jako kolo nohu tažného zvířete</p>
<p><a class='sc' id='2' data-uid='dhp2'></a>mysl je předchůdcem stavů,<br>
mysl je základem, mysl je tvůrcem,<br>
s myslí čistou [povznešenou]<br>
kdo hovoří, kdo jedná,<br>
toho štěstí následuje<br>
jako věrný stín</p>
<p><a class='sc' id='3' data-uid='dhp3'></a>„zhanil mě, zbil mě,<br>
přepadl mě a oloupil mě“ -<br>
u těch, kdo na tom prodlévají,<br>
jejich zášť se neutiší</p>
<p><a class='sc' id='4' data-uid='dhp4'></a>„zhanil mě, zbil mě,<br>
přepadl mě a oloupil mě“ -<br>
u těch, kdo na tom neprodlévají,<br>
jejich zášť se utiší</p>
<p><a class='sc' id='5' data-uid='dhp5'></a>nikoli nenávistí se nenávist<br>
kdy zde utiší,<br>
jen beznenávistností se utiší,<br>
takový je věčný stav věcí [zákon]</p>
<p><a class='sc' id='6' data-uid='dhp6'></a>mnozí nevědí,<br>
že jednou musíme zemřít,<br>
avšak ti, kdo to vědí,<br>
utiší své spory</p>
<p><a class='sc' id='7' data-uid='dhp7'></a>[tělesnou] krásu nazíraje, kdo prodlévá,<br>
své smysly nekontroluje,<br>
v jídle je nemírný,<br>
líný a ochablý,<br>
toho zkosí Mára,<br>
jako vítr slabý strom</p>
<p><a class='sc' id='8' data-uid='dhp8'></a>[tělesnou] odpornost nazíraje, kdo prodlévá,<br>
své smysly dobře kontroluje,<br>
v jídle je umírněný,<br>
obdařen důvěrou a energický,<br>
toho nezkosí Mára,<br>
jako vítr kamennou skálu</p>
<p><a class='sc' id='9' data-uid='dhp9'></a>kdo není zbaven mentálních nečistot a z oranžového roucha<br>
oděv si oblékne,<br>
postrádaje sebekontrolu a opravdovost,<br>
ten si nezasluhuje oranžové roucho</p>
<p><a class='sc' id='10' data-uid='dhp10'></a>kdo však, byť není v oranžovém rouchu,<br>
je ctnostný a dobře soustředěný,<br>
obdařený sebekontrolou a opravdovostí,<br>
ten si zasluhuje oranžové roucho</p>
<p><a class='sc' id='11' data-uid='dhp11'></a>ti, kdo nepodstatné považují za podstatné<br>
a podstatné vidí jako nepodstatné,<br>
ti k podstatě nedojdou,<br>
zastávajíce oblast špatného myšlení</p>
<p><a class='sc' id='12' data-uid='dhp12'></a>ale ti, kdo podstatné jakožto podstatné rozpoznají<br>
a nepodstatné jakožto nepodstatné,<br>
ti k podstatě dojdou,<br>
zastávajíce oblast správného myšlení</p>
<p><a class='sc' id='13' data-uid='dhp13'></a>jako do domu špatně pokrytého<br>
déšť pronikne,<br>
tak do nerozvinuté mysli<br>
vášeň pronikne</p>
<p><a class='sc' id='14' data-uid='dhp14'></a>jako do domu dobře pokrytého<br>
déšť nepronikne,<br>
tak do dobře rozvinuté mysli<br>
vášeň nepronikne</p>
<p><a class='sc' id='15' data-uid='dhp15'></a>v tomto světě se trápí, na onom světě se trápí,<br>
kdo koná zlo, v obou světech se trápí,<br>
trápí se a trpí,<br>
když obzírá své nečisté konání</p>
<p><a class='sc' id='16' data-uid='dhp16'></a>v tomto světě se raduje, na onom světě se raduje,<br>
kdo koná dobro, v obou světech se raduje,<br>
raduje se a těší se,<br>
když obzírá své očištěné konání</p>
<p><a class='sc' id='17' data-uid='dhp17'></a>v tomto světě je trýzněn, na onom světě je trýzněn,<br>
kdo koná zlo, v obou světech je trýzněn,<br>
při pomyšlení: ‚konal jsem zlo‘ je trýzněn<br>
a ještě více je trýzněn, když dojde do strastného stavu bytí</p>
<p><a class='sc' id='18' data-uid='dhp18'></a>v tomto světě je potěšen, na onom světě je potěšen,<br>
kdo koná dobro [zásluhy], v obou světech je potěšen,<br>
při pomyšlení: ‚konal jsem dobro [zásluhy]‘ je potěšen<br>
a ještě více je potěšen, když dojde do šťastného stavu bytí</p>
<p><a class='sc' id='19' data-uid='dhp19'></a>i když mnoho posvátné texty cituje,<br>
ale nekoná podle toho—nedbalý člověk,<br>
jako pastýř sčítající krávy, jež patří jiným,<br>
ten nemá podíl na asketickém životě</p>
<p><a class='sc' id='20' data-uid='dhp20'></a>i když málo posvátné texty cituje,<br>
ale následuje Dhammu a jedná v souladu s Dhammou,<br>
vášeň a nenávist odvrhl, i zaslepenost,<br>
jasně chápající, se správně osvobozenou myslí,<br>
nelpí na tomto ani na onom světě,<br>
ten má podíl na asketickém životě</p>
</blockquote>
<h2>2. Díl: Dbalost</h2>
<blockquote class='gatha'>
<p><a class='sc' id='21' data-uid='dhp21'></a>dbalost je cesta k bezsmrtnosti,<br>
nedbalost je cesta ke smrti,<br>
dbalí neumírají,<br>
ale nedbalci jsou již jakoby mrtví</p>
<p><a class='sc' id='22' data-uid='dhp22'></a>tento rozdíl když pochopili,<br>
dbalí mudrcové,<br>
dbalostí se těší,<br>
v oblasti ušlechtilých se radují</p>
<p><a class='sc' id='23' data-uid='dhp23'></a>ti v meditačním pohroužení setrvávající,<br>
stále s vytrvalým úsilím,<br>
tito mudrci dosáhnou odpoutání,<br>
nepřekonatelného vyproštění z jha</p>
<p><a class='sc' id='24' data-uid='dhp24'></a>kdo je snaživý a má uvědomění,<br>
čistých činů uvážlivý vykonavatel,<br>
v kázni a v Dhammě žijící,<br>
tomuto dbalému sláva narůstá</p>
<p><a class='sc' id='25' data-uid='dhp25'></a>snaživostí a dbalostí,<br>
sebekázní a sebeovládáním<br>
ostrov si vytvoří moudrý člověk<br>
jenž žádná záplava nezatopí</p>
<p><a class='sc' id='26' data-uid='dhp26'></a>nedbalosti jsou oddaní<br>
pošetilí a hloupí lidé,<br>
svoji dbalost však moudrý člověk<br>
jako své nejlepší bohatství ochraňuje</p>
<p><a class='sc' id='27' data-uid='dhp27'></a>neoddávejte se nedbalosti<br>
ani smyslnému potěšení intimností,<br>
ten, kdo je dbalý a dlí v meditačním pohroužení<br>
dosáhne rozsáhlejší blaženosti</p>
<p><a class='sc' id='28' data-uid='dhp28'></a>nedbalost dbalostí<br>
když moudrý člověk vypudí,<br>
na věž moudrosti vystoupí,<br>
bez trápení pak na trápící se lidstvo,<br>
jako z vrcholku hory na zem,<br>
moudrý na pošetilé shlíží</p>
<p><a class='sc' id='29' data-uid='dhp29'></a>dbalý mezi nedbalci,<br>
mezi ospalci zcela bdělý,<br>
jako před slabého koně rychlý kůň,<br>
stejně tak postupuje vpřed moudrý</p>
<p><a class='sc' id='30' data-uid='dhp30'></a>dbalostí Maghavá<br>
mezi bohy prvenství došel,<br>
dbalost je chválena,<br>
nedbalost kritizována, vždy</p>
<p><a class='sc' id='31' data-uid='dhp31'></a>dbalostí se těšící mnich,<br>
na nedbalost ve strachu hledící,<br>
pouta malá i velká<br>
v sobě spálí, jako požár když postupuje</p>
<p><a class='sc' id='32' data-uid='dhp32'></a>dbalostí se těšící mnich,<br>
na nedbalost ve strachu hledící,<br>
je neschopen odpadnutí<br>
a je již v blízkosti odpoutání</p>
</blockquote>
<h2>3. Díl: Mysl</h2>
<blockquote class='gatha'>
<p><a class='sc' id='33' data-uid='dhp33'></a>těkavou a rozechvělou mysl<br>
je těžké uhlídat, těžké zvládnout,<br>
srovná ji však ten, kdo je moudrý,<br>
tak jako šípař [zbrojíř] hrot</p>
<p><a class='sc' id='34' data-uid='dhp34'></a>jako ryba na zem vyvržená,<br>
ze svého vodního útulku vytažená,<br>
tak se zmítá tato mysl,<br>
Márovo panství má-li opustit</p>
<p><a class='sc' id='35' data-uid='dhp35'></a>těžko udržitelnou a hbitou<br>
která podle libosti poletuje:<br>
tuto mysl zkrotit je dobré,<br>
zkrocená mysl přináší blaženost</p>
<p><a class='sc' id='36' data-uid='dhp36'></a>velmi těžko viditelnou a velmi jemnou<br>
která podle libosti poletuje:<br>
tuto mysl hlídat by měl moudrý,<br>
střežená mysl přináší blaženost</p>
<p><a class='sc' id='37' data-uid='dhp37'></a>v dálkách se osaměle toulající<br>
nehmotnou a v skrytu sídlící:<br>
tuto mysl kdo ukázní,<br>
osvobodí se z Márových pout</p>
<p><a class='sc' id='38' data-uid='dhp38'></a>kdo nemá ustálenou mysl,<br>
pravou Dhammu nezná<br>
a má chatrnou důvěru,<br>
moudrosti naplnění nedojde</p>
<p><a class='sc' id='39' data-uid='dhp39'></a>kdo nemá chtíčem naplněnou mysl<br>
a nemá útočnou vůli<br>
kdo dobro i zlo opustil:<br>
pro toho, bdělého, již není strachu</p>
<p><a class='sc' id='40' data-uid='dhp40'></a>jako hliněný džbán že je toto tělo, nahlédnouce,<br>
jako pevnost tuto mysl opevněte,<br>
zaútočte na Máru se zbraní moudrosti<br>
a ochraňujte bez odpočinutí, co kdo dobude</p>
<p><a class='sc' id='41' data-uid='dhp41'></a>zakrátko bude toto tělo<br>
na zemi ležet,<br>
opuštěné a bez vědomí<br>
jako neužitečný kus dřeva</p>
<p><a class='sc' id='42' data-uid='dhp42'></a>cokoli si nepřátelé mohou navzájem způsobit,<br>
nebo ti, co se vzájemně nenávidí,<br>
špatně vedená mysl<br>
ještě horší věci ti způsobí</p>
<p><a class='sc' id='43' data-uid='dhp43'></a>co ti matka ani otec nemohou způsobit,<br>
ani žádný jiný příbuzný -<br>
správně vedená mysl<br>
ještě lepší věci ti způsobí</p>
</blockquote>
<h2>4. Díl: Květiny</h2>
<blockquote class='gatha'>
<p><a class='sc' id='44' data-uid='dhp44'></a>kdo tuto zemi pronikne<br>
a tento svět smrti s jeho bohy?<br>
kdo tato slova Dhammy dobře vyložená<br>
jako odborník květinu vycítí?</p>
<p><a class='sc' id='45' data-uid='dhp45'></a>ten, kdo se cvičí, tuto zemi pronikne<br>
a tento svět smrti s jeho bohy,<br>
ten, kdo se cvičí, tato slova Dhammy dobře vyložená<br>
jako odborník květinu vycítí</p>
<p><a class='sc' id='46' data-uid='dhp46'></a>jako pěna je toto tělo—nahlédnuv,<br>
jeho povahu přeludu dokonale pochopiv,<br>
odetni Márovy květiny [rozkoší]<br>
a tam, kde tě nespatří král smrti, odejdi</p>
<p><a class='sc' id='47' data-uid='dhp47'></a>kdo jen květiny [rozkoší] sbírá,<br>
člověk s ulpívající myslí,<br>
jako na spící vesnici velká povodeň,<br>
tak na něj přijde a uchvátí ho smrt</p>
<p><a class='sc' id='48' data-uid='dhp48'></a>kdo jen květiny [rozkoší] sbírá,<br>
člověk s ulpívající myslí,<br>
nenasytný ve smyslných požitcích,<br>
toho se zmocní ukončitel životů</p>
<p><a class='sc' id='49' data-uid='dhp49'></a>jako včela z květiny,<br>
aniž by její barvě a vůni uškodila,<br>
sesbírá nektar a odletí,<br>
tak nechť mudrc prochází vesnicí</p>
<p><a class='sc' id='50' data-uid='dhp50'></a>ne na ostatních přestupky,<br>
ne na to, co ostatní vykonali nebo nevykonali,<br>
ale sám na sebe se ohlížej,<br>
co jsi vykonal nebo nevykonal</p>
<p><a class='sc' id='51' data-uid='dhp51'></a>jako nádherná květina,<br>
krásně zbarvená, ale bez vůně,<br>
taková je dobře vyslovená řeč,<br>
neplodná je pro toho, kdo podle ní nejedná</p>
<p><a class='sc' id='52' data-uid='dhp52'></a>jako nádherná květina,<br>
krásně zbarvená a vonící,<br>
taková je dobře vyslovená řeč,<br>
plodná je pro toho, kdo podle ní jedná</p>
<p><a class='sc' id='53' data-uid='dhp53'></a>jako z hromady květin<br>
lze vytvořit věnců mnoho,<br>
tak ze zrození smrtelníka<br>
vykonáno by mělo být prospěšného mnoho</p>
<p><a class='sc' id='54' data-uid='dhp54'></a>vůně květin nejde proti větru,<br>
ani vůně santalu, tagary či jasmínu,<br>
ale vůně dobrých jedinců pronikne i proti větru,<br>
jejich vůně vane všemi směry</p>
<p><a class='sc' id='55' data-uid='dhp55'></a>ať santal, tagara,<br>
lotos či jasmín,<br>
mezi těmito vůněmi<br>
vůně ctnosti je nepřekonatelná</p>
<p><a class='sc' id='56' data-uid='dhp56'></a>chabá je tato vůně<br>
tagary či santalu,<br>
avšak vůně ctnostných,<br>
která vane až k bohům, je nejvyšší</p>
<p><a class='sc' id='57' data-uid='dhp57'></a>k těm, kdo jsou obdařeni ctností,<br>
prodlévají v dbalosti<br>
a jsou osvobozeni správným poznáním,<br>
Mára nenajde stezku</p>
<p><a class='sc' id='58' data-uid='dhp58'></a>jako z hromady smetí<br>
vyhozené u silnice<br>
může vyrůst lotos,<br>
krásně vonící a mysl potěšující,</p>
<p><a class='sc' id='59' data-uid='dhp59'></a>tak v davu bytostí,<br>
zaslepených obyčejných světských lidí,<br>
vyzařuje moudrost<br>
žák dokonale Probuzeného</p>
</blockquote>
<h2>5. Díl: Pošetilý</h2>
<blockquote class='gatha'>
<p><a class='sc' id='60' data-uid='dhp60'></a>dlouhá je bdícímu noc,<br>
dlouhá je míle znavenému,<br>
dlouhý je koloběh životů pošetilcům,<br>
neznalým dobrého učení</p>
<p><a class='sc' id='61' data-uid='dhp61'></a>jestliže v životě nenajdeš<br>
někoho lepšího nebo sobě rovného,<br>
pak vytrvale žij sám,<br>
není pro tebe sdružování s pošetilými</p>
<p><a class='sc' id='62' data-uid='dhp62'></a>„ach moji synové, ach můj majetek“<br>
tak se trápí pošetilý,<br>
jenž ani sám sobě nepatří,<br>
natož synové, natož majetek</p>
<p><a class='sc' id='63' data-uid='dhp63'></a>pošetilý, jenž se považuje za pošetilého,<br>
moudrým se stane,<br>
ale pošetilý, který se má za moudrého,<br>
vpravdě pošetilým je nazýván</p>
<p><a class='sc' id='64' data-uid='dhp64'></a>i když po celý život pošetilý<br>
s moudrým pobývá,<br>
nepozná Dhammu,<br>
tak jako lžíce neokusí chuť polévky</p>
<p><a class='sc' id='65' data-uid='dhp65'></a>i když pouhý okamžik vnímavý [inteligentní] člověk<br>
s moudrým pobývá,<br>
rychle pozná Dhammu,<br>
tak jako jazyk okouší chuť polévky</p>
<p><a class='sc' id='66' data-uid='dhp66'></a>pošetilí a hloupí se chovají<br>
sami k sobě jako nepřátelé,<br>
tím, že konají zlé činy,<br>
které nesou trpké plody</p>
<p><a class='sc' id='67' data-uid='dhp67'></a>takový čin nebyl vykonán dobře,<br>
kterého po vykonání lituješ,<br>
jehož se slzami v tváři a s nářkem<br>
následek pak sklízíš</p>
<p><a class='sc' id='68' data-uid='dhp68'></a>takový čin byl vykonán dobře,<br>
kterého po vykonání nelituješ,<br>
jehož s potěšením a radostí<br>
následek pak sklízíš</p>
<p><a class='sc' id='69' data-uid='dhp69'></a>za med ho může považovat pošetilec,<br>
zlo, dokud nedozraje,<br>
když však zlo dozraje,<br>
pak stihne pošetilce strast</p>
<p><a class='sc' id='70' data-uid='dhp70'></a>stéblem trávy měsíc za měsícem<br>
může pošetilec pojídat své jídlo,<br>
těch, kdo pochopili Dhammu,<br>
tím však nedosáhne ani šestnáctinu jejich ceny</p>
<p><a class='sc' id='71' data-uid='dhp71'></a>ani vykonaný zlý čin<br>
se ihned, tak jako mléko, nesrazí,<br>
ale doutnaje, následuje pošetilce<br>
jako oheň skrytý v žhavých uhlících</p>
<p><a class='sc' id='72' data-uid='dhp72'></a>pouze k vlastnímu neprospěchu<br>
bude pošetilci popularita [věhlas],<br>
zničí pošetilci pravé štěstí<br>
a rozláme mu hlavu</p>
<p><a class='sc' id='73' data-uid='dhp73'></a>přeje si nezasloužené postavení,<br>
přednost mezi mnichy,<br>
představenství v klášteře<br>
a pocty od laických rodin</p>
<p><a class='sc' id='74' data-uid='dhp74'></a>„nechť si o mě myslí<br>
hospodáři i ti, co odešli do bezdomoví,<br>
že toto jsem udělal já sám,<br>
nechť sám rozhoduji co má být konáno a co ne“ -<br>
takové jsou pošetilcovy myšlenky [záměry]<br>
a jeho žádosti a domýšlivost jen vzrůstají</p>
<p><a class='sc' id='75' data-uid='dhp75'></a>jiné je získávání materiální opory,<br>
jiné je to, co vede k odpoutání [vyhasnutí],<br>
toto pochopiv,<br>
mnich, který je žákem probuzeného<br>
by si neměl libovat v poctách<br>
a zachovávat si od nich odstup</p>
</blockquote>
<h2>6. Díl: Moudrý</h2>
<blockquote class='gatha'>
<p><a class='sc' id='76' data-uid='dhp76'></a>jako toho, kdo ukazuje poklady<br>
nahlížej toho, kdo vidouc tvé chyby<br>
ti je vytkne—moudrý,<br>
s tímto mudrcem pobývej,<br>
neboť pro takto pobývajícího<br>
je to lepší, nikoli horší</p>
<p><a class='sc' id='77' data-uid='dhp77'></a>tím, že poučuje, radí<br>
a od nízkých způsobů odvrací,<br>
uvědomělým je milý,<br>
neuvědomělým je nemilý</p>
<p><a class='sc' id='78' data-uid='dhp78'></a>nepobývej se špatnými přáteli,<br>
nepobývej s nízkými lidmi,<br>
pobývej s dobrými přáteli,<br>
pobývej se vznešenými lidmi</p>
<p><a class='sc' id='79' data-uid='dhp79'></a>kdo je nadšený Dhammou dlí blaženě,<br>
s povznešenou myslí,<br>
ušlechtilými hlásanou Dhammou<br>
vždy je potěšen moudrý</p>
<p><a class='sc' id='80' data-uid='dhp80'></a>vodu rozvádějí zavlažovači,<br>
šípaři obrábějí hroty,<br>
dřevo obrábějí tesaři,<br>
sebe ovládají moudří</p>
<p><a class='sc' id='81' data-uid='dhp81'></a>jako skála z jednoho kusu<br>
není otřesena větrem,<br>
tak hanou či chválou<br>
nepohnuti jsou moudří</p>
<p><a class='sc' id='82' data-uid='dhp82'></a>jako jezero, hluboké,<br>
zářivě čisté a nezčeřené,<br>
tak, vyslechnouce Dhammu,<br>
zářivě čistými se stanou moudří</p>
<p><a class='sc' id='83' data-uid='dhp83'></a>kdekoli se nacházejí dobří jedinci, jsou zdrženliví,<br>
mírní netlachají pro potěšení,<br>
ať dotčeni štěstím či strastí,<br>
moudří nedají najevo povznesení či skleslost</p>
<p><a class='sc' id='84' data-uid='dhp84'></a>ani kvůli sobě ani kvůli oststním<br>
neměl by si člověk přát syna, bohatství či království,<br>
neměl by si přát získat vlastní prospěch nepravým způsobem,<br>
tak se stane ctnostným, moudrým a pravdivým</p>
<p><a class='sc' id='85' data-uid='dhp85'></a>málo je mezi lidmi<br>
těch jedinců, kteří překročí na druhý břeh,<br>
ostatní lidé jen<br>
sem a tam po tomto [břehu] pobíhají</p>
<p><a class='sc' id='86' data-uid='dhp86'></a>ti, kdo správně ukazují<br>
Dhammu a následují Dhammu,<br>
tito jedinci překročí<br>
tuto říši smrti, kterou je těžké překonat</p>
<p><a class='sc' id='87' data-uid='dhp87'></a>temné učení když zavrhl<br>
a rozvíjí jasné—ten, kdo je moudrý<br>
odešel z domova do bezdomoví<br>
a dlí v odloučení, z něhož je těžké se radovat</p>
<p><a class='sc' id='88' data-uid='dhp88'></a>vyšší radost by si měl přát -<br>
odvrhnuv smyslné požitky—ten, kdo nic nemá,<br>
měl by se očistit<br>
od toho, co znečisťuje mysl—ten, kdo je moudrý</p>
<p><a class='sc' id='89' data-uid='dhp89'></a>ti, kdo členy probuzení<br>
správně ve své mysli rozvinuli,<br>
těší se ze zanechání,<br>
z neulpívání se radují,<br>
oproštěni od zákalů a plni jasu,<br>
již v tomto světě jsou zcela odpoutáni</p>
</blockquote>
<h2>7. Díl: Zasloužilý</h2>
<blockquote class='gatha'>
<p><a class='sc' id='90' data-uid='dhp90'></a>u toho, kdo dokončil cestu a je prost trápení,<br>
osvobozeného ve všech směrech,<br>
jenž opustil všechna pouta,<br>
již nelze nalézt horečnatost</p>
<p><a class='sc' id='91' data-uid='dhp91'></a>ti, kdo jsou obdařeni energií a uvědoměním<br>
se neradují ve svých obydlích,<br>
jako labutě odlétají z jezer,<br>
tak opouštějí své domovy</p>
<p><a class='sc' id='92' data-uid='dhp92'></a>těch, kdo nic nehromadí,<br>
kdo porozuměli jídlu:<br>
prázdnota prostá znaků a<br>
osvobození je jejich pastvou,<br>
jako ptáků v prostoru<br>
je jejich cesta nepostižitelná</p>
<p><a class='sc' id='93' data-uid='dhp93'></a>těch, jejichž zákaly jsou zcela odstraněny<br>
a jsou nezávislí na výživě:<br>
prázdnota prostá znaků a<br>
osvobození je jejich pastvou,<br>
jako ptáků v prostoru<br>
je jejich stopa [cesta] nepostižitelná</p>
<p><a class='sc' id='94' data-uid='dhp94'></a>koho smysly došly uklidnění<br>
jako když vozataj dobře zvládne koně,<br>
kdo opustil domýšlivost a je bez zákalů,<br>
takového mají v lásce i bohové</p>
<p><a class='sc' id='95' data-uid='dhp95'></a>kdo není vzdorovitý, podobně jako země,<br>
kdo je kultivovaný a je jako Indův sloup,<br>
kdo je jako nezkalené jezero,<br>
pro takového již neexistuje koloběh putování</p>
<p><a class='sc' id='96' data-uid='dhp96'></a>mírná je jeho mysl,<br>
mírná je řeč i činy<br>
toho, kdo je osvobozen správným poznáním,<br>
kdo dospěl k míru a je takový</p>
<p><a class='sc' id='97' data-uid='dhp97'></a>mimo pouhou důvěru, kdo [sám] poznal nestvořené,<br>
člověk, který odetnul svá pouta [spojení],<br>
ukončil své naděje a odvrhl své očekávání,<br>
ten je nejvyšším jedincem</p>
<p><a class='sc' id='98' data-uid='dhp98'></a>ať ve vsi či v lese,<br>
v údolí či na pláni,<br>
kdekoliv prodlévají Zasloužilí,<br>
to jsou místa radosti</p>
<p><a class='sc' id='99' data-uid='dhp99'></a>radostné jsou lesy,<br>
v nichž se bežní lidé neradují,<br>
ti, kdo jsou prosti vášně se v nich však radují,<br>
neboť nehledají smyslové požitky</p>
</blockquote>
<h2>8. Díl: Tisíc</h2>
<blockquote class='gatha'>
<p><a class='sc' id='100' data-uid='dhp100'></a>než tisíc výroků<br>
z nesmyslných slov sestávajících,<br>
je jediné smysluplné slovo lepší,<br>
jehož vyslechnutí je utišující</p>
<p><a class='sc' id='101' data-uid='dhp101'></a>než tisíc veršů<br>
z nesmyslných slov sestávajících,<br>
je jediné slovo verše lepší,<br>
jehož vyslechnutí je utišující</p>
<p><a class='sc' id='102' data-uid='dhp102'></a>než recitovat sto veršů<br>
z nesmyslných slov sestávajících,<br>
je jediné slovo o Dhammě lepší,<br>
jehož vyslechnutí je utišující</p>
<p><a class='sc' id='103' data-uid='dhp103'></a>i kdyby někdo tisíckrát nad tisíci<br>
muži v bitvě zvítězil,<br>
jedině ten, kdo zvítězil sám nad sebou<br>
je v bitvě vítězem nejvyšším</p>
<p><a class='sc' id='104' data-uid='dhp104'></a>nad sebou zvítězit je lepší<br>
než nad jinými bytostmi,<br>
člověk, jenž zkrotil sám sebe<br>
se stále chová ukázněně</p>
<p><a class='sc' id='105' data-uid='dhp105'></a>žádný bůh ani nebeská bytost<br>
ani Mára spolu s Brahmou<br>
ne-přemění v porážku vítězství<br>
takového člověka</p>
<p><a class='sc' id='106' data-uid='dhp106'></a>měsíc po měsíci kdybys tisíc<br>
obětí přinášel po sto let<br>
a nebo jednou toho, kdo sám sebe rozvinul<br>
jen na okamžik uctil,<br>
toto uctění by bylo lepší<br>
než oněch sto let obětování</p>
<p><a class='sc' id='107' data-uid='dhp107'></a>kdybys sto let života<br>
[obětní] oheň obcházel v lese<br>
a nebo jednou toho, kdo sám sebe rozvinul<br>
jen na okamžik uctil,<br>
toto uctění by bylo lepší<br>
než oněch sto let obětování</p>
<p><a class='sc' id='108' data-uid='dhp108'></a>cokoliv nabídne či obětuje ve světě<br>
třeba po celý rok ten, kdo hledá zásluhy přinášením obětí,<br>
nedojde tím vším ani čtvrtiny [zásluh],<br>
lepší je prokázat úctu tomu, kdo je na přímé stezce</p>
<p><a class='sc' id='109' data-uid='dhp109'></a>kdo pozdrav má ve zvyku<br>
a stále starší ctí<br>
čtyři věci u něj vzrůstají:<br>
dlouhý život, krása, štěstí a síla</p>
<p><a class='sc' id='110' data-uid='dhp110'></a>než sto let života<br>
bez ctnosti a bez soustředění<br>
je lepší jeden den prožitý<br>
ctnostně a v meditačním pohroužení</p>
<p><a class='sc' id='111' data-uid='dhp111'></a>než sto let života<br>
bez moudrosti a bez soustředění<br>
je lepší jeden den prožitý<br>
moudře a v meditačním pohroužení</p>
<p><a class='sc' id='112' data-uid='dhp112'></a>než sto let života<br>
v lenosti a ochablosti<br>
je lepší jeden den prožitý<br>
energicky a upevněně</p>
<p><a class='sc' id='113' data-uid='dhp113'></a>než sto let života<br>
bez vidění vzniku a zániku<br>
je lepší jeden den prožitý<br>
s viděním vzniku a zániku</p>
<p><a class='sc' id='114' data-uid='dhp114'></a>než sto let života<br>
bez vidění bezsmrtného stavu<br>
je lepší jeden den prožitý<br>
s viděním bezsmrtného stavu</p>
<p><a class='sc' id='115' data-uid='dhp115'></a>než sto let života<br>
bez vidění nejvyšší Dhammy<br>
je lepší jeden den prožitý<br>
s viděním nejvyšší Dhammy</p>
</blockquote>
<h2>9. Díl: Zlo</h2>
<blockquote class='gatha'>
<p><a class='sc' id='116' data-uid='dhp116'></a>neváhej v konání dobra<br>
a odvracej mysl od zla,<br>
kdo váhá v konání dobra [zásluh]<br>
jeho mysl najde zalíbení ve zlu</p>
<p><a class='sc' id='117' data-uid='dhp117'></a>vykonal-li člověk zlo,<br>
nechť ho již nevykonává znovu a znovu,<br>
nechť nemá vůli ho dále vykonávat,<br>
neboť nahromadění zla je utrpení</p>
<p><a class='sc' id='118' data-uid='dhp118'></a>vykonal-li člověk dobro [zásluhy],<br>
nechť ho vykonává znovu a znovu,<br>
nechť má vůli ho dále vykonávat,<br>
neboť nahromadění dobra [zásluh] je štěstí</p>
<p><a class='sc' id='119' data-uid='dhp119'></a>i zlý člověk zakouší dobro<br>
dokud jeho zlo neuzraje,<br>
když však jeho zlo uzraje,<br>
pak zlý člověk zakouší zlo</p>
<p><a class='sc' id='120' data-uid='dhp120'></a>I dobrý člověk zakouší zlo<br>
dokud jeho dobro neuzraje,<br>
když však jeho dobro uzraje,<br>
pak dobrý člověk zakouší dobro</p>
<p><a class='sc' id='121' data-uid='dhp121'></a>nepodceňujte zlé skutky:<br>
„nic z toho se mi nevrátí“,<br>
i kapky vody padající<br>
vodou džbán naplní,<br>
tak naplní se pošetilec zlem,<br>
když trošku po trošce ho nahromadí</p>
<p><a class='sc' id='122' data-uid='dhp122'></a>nepodceňujte dobré skutky:<br>
„nic z toho se mi nevrátí“,<br>
i kapky vody padající<br>
vodou džbán naplní,<br>
tak naplní se moudrý dobrem,<br>
když trošku po trošce ho nahromadí</p>
<p><a class='sc' id='123' data-uid='dhp123'></a>jako [se vyhne] obchodník nebezpečné cestě,<br>
má-li malou karavanu a velký majetek,<br>
nebo člověk milující život [se vyhne] jedu,<br>
tak je třeba vyhýbat se zlu</p>
<p><a class='sc' id='124' data-uid='dhp124'></a>když ruka není poraněná,<br>
může tato ruka nést jed<br>
a jed do ní nemůže nasáknout a proniknout,<br>
tak zlo nemůže postihnout toho, kdo ho sám neprovádí</p>
<p><a class='sc' id='125' data-uid='dhp125'></a>ublíží-li někdo nezkaženému člověku<br>
nebo čisté osobě bez poskvrny,<br>
vrátí se toto zlo pošetilci zpět<br>
jako jemný prach vržený proti větru</p>
<p><a class='sc' id='126' data-uid='dhp126'></a>někteří se znovuzrodí v lůně,<br>
vykonavatelé zla [se znovuzrodí] v pekle,<br>
kdo správně postupují půjdou do nebe,<br>
kdo jsou prosti zákalů dosáhnou úplného odpoutání</p>
<p><a class='sc' id='127' data-uid='dhp127'></a>ani v nebeském prostoru, ani uprostřed oceánu,<br>
ani když člověk odejde do horské jeskyně,<br>
v oblasti tohoto světa [vesmíru] nenajde<br>
místo, kde by mohl spočinout a uniknout svým zlým činům</p>
<p><a class='sc' id='128' data-uid='dhp128'></a>ani v nebeském prostoru, ani uprostřed oceánu,<br>
ani když člověk odejde do horské jeskyně,<br>
v oblasti tohoto světa [vesmíru] nenajde<br>
místo, kde by mohl spočinout aniž by ho zkosila smrt</p>
</blockquote>
<h2>10. Díl: Hůl [Trest]</h2>
<blockquote class='gatha'>
<p><a class='sc' id='129' data-uid='dhp129'></a>všichni se třesou před holí [trestem],<br>
všichni se bojí smrti,<br>
přirovnávaje ostatní k sobě,<br>
nechť nikdo nezabíjí ani k tomu nenavádí</p>
<p><a class='sc' id='130' data-uid='dhp130'></a>všichni se třesou před holí [trestem],<br>
všem je život milý<br>
přirovnávaje ostatní k sobě,<br>
nechť nikdo nezabíjí ani k tomu nenavádí</p>
<p><a class='sc' id='131' data-uid='dhp131'></a>bytostem toužícím po štěstí<br>
kdo holí [zbraní] ubližuje,<br>
sám hledaje štěstí,<br>
po smrti nezíská štěstí</p>
<p><a class='sc' id='132' data-uid='dhp132'></a>bytostem toužícím po štěstí<br>
kdo holí [zbraní] neubližuje,<br>
sám hledaje štěstí,<br>
po smrti získá štěstí</p>
<p><a class='sc' id='133' data-uid='dhp133'></a>nehovoř hrubě k nikomu<br>
nebo ti stejnými slovy odpoví,<br>
vskutku strastná je vznětlivá řeč,<br>
tato hůl [zbraň] tě zpětně udeří</p>
<p><a class='sc' id='134' data-uid='dhp134'></a>budeš-li sám ztichlý<br>
jako puklý gong,<br>
dosáhl jsi odpoutání [vyhasnutí]<br>
a vznětlivost již u tebe není k nalezení</p>
<p><a class='sc' id='135' data-uid='dhp135'></a>jako pastýř holí<br>
dobytek vyhání na pastvu,<br>
tak stáří a smrt<br>
život vyhánějí z živých bytostí</p>
<p><a class='sc' id='136' data-uid='dhp136'></a>když vykonává zlé činy,<br>
pošetilec nechápe co dělá,<br>
vlastními činy bude hlupák<br>
trýzněn, jakoby jej pálil oheň</p>
<p><a class='sc' id='137' data-uid='dhp137'></a>kdo ozbrojený neozbrojeným<br>
nezkaženým bytostem ubližuje,<br>
do některé z těchto deseti situací<br>
rychle se dostane:</p>
<p><a class='sc' id='138' data-uid='dhp138'></a>kruté a zničující pocity,<br>
tělesné zranění [rozpad],<br>
těžké onemocnění<br>
pomatenost mysli ho stihnou,</p>
<p><a class='sc' id='139' data-uid='dhp139'></a>potíže u krále,<br>
strašné pomluvy,<br>
oddělení od příbuzných<br>
či pozbytí majetku</p>
<p><a class='sc' id='140' data-uid='dhp140'></a>nebo jeho domy<br>
spálí plameny ohně<br>
či se po rozpadu těla takový nemoudrý člověk<br>
znovuzrodí v pekle</p>
<p><a class='sc' id='141' data-uid='dhp141'></a>ani nahota, ani spletené vlasy, ani bláto,<br>
ani odmítání jídla, ani spaní na holé zemi,<br>
ani prach a špína, ani dřepění na patách<br>
ne-očistí smrtelníka, který nepřekonal své pochybnosti</p>
<p><a class='sc' id='142' data-uid='dhp142'></a>kdo se třeba obléká zdobně, avšak má klidné chování,<br>
je mírný, zkrocený, má jistotu, vede čistý [svatý] život<br>
a vůči všem živým bytostem odložil hůl [zbraň],<br>
ten je vskutku bráhmanem, asketou, mnichem</p>
<p><a class='sc' id='143' data-uid='dhp143'></a>člověk ovládaný studem špatně jednat -<br>
kdo takový je k nalezení ve světě,<br>
kdo chápe, co je to hanba,<br>
[kdo je] jako ušlechtilý kůň [ovládaný] bičem?</p>
<p><a class='sc' id='144' data-uid='dhp144'></a>jako ušlechtilý kůň popohnaný bičem<br>
buďte horliví a obdaření pocitem naléhavosti,<br>
důvěrou, ctností a energií,<br>
soustředěním a zkoumáním Dhammy,<br>
obdařeni věděním, správným jednáním a uvědoměním<br>
opusťte toto nemalé utrpení</p>
<p><a class='sc' id='145' data-uid='dhp145'></a>vodu rozvádějí zavlažovači<br>
šípaři obrábějí ostří<br>
dřevo obrábějí tesaři<br>
sami sebe ovládají [krotí] ti, kdo jednají správně</p>
</blockquote>
<h2>11. Díl: Stáří</h2>
<blockquote class='gatha'>
<p><a class='sc' id='146' data-uid='dhp146'></a>jak se lze smát, jak se lze radovat,<br>
když toto vše je stále v plamenech,<br>
temnotou obklopeni<br>
nebudete hledat světlo?</p>
<p><a class='sc' id='147' data-uid='dhp147'></a>pohleď na tuto myslí vytvořenou loutku,<br>
navršenou hromadu neduhů<br>
a nemocí, naplněnou myšlenkami,<br>
v níž není nic trvalého a stálého</p>
<p><a class='sc' id='148' data-uid='dhp148'></a>zkáze podléhá toto tělo,<br>
křehké hnízdo nemocí,<br>
rozpadá se v hnijící změť,<br>
když smrt ukončí jeho život</p>
<p><a class='sc' id='149' data-uid='dhp149'></a>[zbudou-li] jen tyto rozházené,<br>
jako seschlé tykve<br>
vybělené kosti,<br>
lze se při takovém pohledu radovat [ze života]?</p>
<p><a class='sc' id='150' data-uid='dhp150'></a>z kostí je toto město postavené,<br>
masem a krví omítnuté,<br>
v něm stáří a smrt,<br>
domýšlivost a pohrdavost jsou ukryté</p>
<p><a class='sc' id='151' data-uid='dhp151'></a>zestárnou i královy pestře zbarvené vozy,<br>
rovněž toto tělo dochází stárnutí,<br>
jen dobrá Dhamma stárnutí nedochází<br>
a mírní [ctnostní] ji dávají poznat dobrým lidem</p>
<p><a class='sc' id='152' data-uid='dhp152'></a>[v Dhammě] nepoučený člověk<br>
stárne jako vůl,<br>
přibývá mu masa,<br>
ale moudrosti mu nepřibývá</p>
<p><a class='sc' id='153' data-uid='dhp153'></a>nejedním zrozením v tomto koloběhu životů<br>
prošel jsem, nenalézaje,<br>
stavitele tohoto domu hledaje,<br>
strastné je zrozování opětovné</p>
<p><a class='sc' id='154' data-uid='dhp154'></a>staviteli domu, nyní však jsi spatřen,<br>
znovu dům již nepostavíš,<br>
všechny krokve jsou zlámané,<br>
hřeben domu je roztříštěn,<br>
do nezformovaného stavu vstoupila mysl,<br>
toužení dospělo k ukončení</p>
<p><a class='sc' id='155' data-uid='dhp155'></a>ti, kdo nežili čistým [svatým] životem<br>
a nezískali v mládí duchovní bohatství,<br>
chřadnou jako stará volavka<br>
u jezera bez ryb</p>
<p><a class='sc' id='156' data-uid='dhp156'></a>ti, kdo nežili čistým [svatým] životem<br>
a nezískali v mládí duchovní bohatství,<br>
leží jako zlomené luky<br>
a oplakávají staré časy</p>
</blockquote>
<h2>12. Díl: O sobě</h2>
<blockquote class='gatha'>
<p><a class='sc' id='157' data-uid='dhp157'></a>kdo je sám sobě milý,<br>
nechť se opatruje, dobře opatruje,<br>
ve všech třech obdobích života<br>
nechť nad sebou bdí ten, kdo je moudrý</p>
<p><a class='sc' id='158' data-uid='dhp158'></a>nejprve sám sebe<br>
ať ustaví v tom, co je správné,<br>
pak teprve nechť poučuje druhé,<br>
nechť se [porušováním toho] nepošpiňuje ten, kdo je moudrý</p>
<p><a class='sc' id='159' data-uid='dhp159'></a>kdo sám v sobě vyvinul to,<br>
v čem poučuje druhé,<br>
ten je vskutku dobře zkrocený a zvládnutý,<br>
neboť sám sebe je vpravdě obtížné zvládnout</p>
<p><a class='sc' id='160' data-uid='dhp160'></a>každý je vskutku sám sobě ochráncem,<br>
kdo jiný by mu mohl být ochráncem?<br>
kdo sám sebe dobře zkrotí,<br>
získává onu ochranu, jež je těžko získatelná</p>
<p><a class='sc' id='161' data-uid='dhp161'></a>zlo vykonané jím samým,<br>
zrozené z něj samého, vzešlé z něj samého,<br>
rozdrtí hloupého člověka,<br>
tak jako diamant [rozdrtí] drahokam</p>
<p><a class='sc' id='162' data-uid='dhp162'></a>ten, kdo je nadmíru nectnostný,<br>
jako když popínavá rostlina dusí sálový strom,<br>
tak se chová sám k sobě,<br>
jak by mu to přál jen jeho nepřítel</p>
<p><a class='sc' id='163' data-uid='dhp163'></a>je snadné konat věci nedobré<br>
a sobě samému neprospěšné,<br>
ale co je vpravdě prospěšné a dobré,<br>
to je vpravdě nanejvýš obtížné konat</p>
<p><a class='sc' id='164' data-uid='dhp164'></a>když učením zasloužilých,<br>
ušlechtilých jedinců, kteří žijí podle Dhammy,<br>
hloupý člověk pohrdá,<br>
opíraje se o zlé názory,<br>
tak jako plody bambusu,<br>
přinese mu to plody sebezničení</p>
<p><a class='sc' id='165' data-uid='dhp165'></a>kdo sám koná zlo,<br>
sám sebe znečišťuje,<br>
kdo sám nekoná zlo,<br>
sám sebe očišťuje,<br>
čistým nebo nečistým se každý sám učiní,<br>
nikdo někoho jiného očistit ne-může</p>
<p><a class='sc' id='166' data-uid='dhp166'></a>svůj vlastní cíl kvůli cílům druhých,<br>
jakkoli velkým, neztrácej,<br>
kdo přímo poznal svůj vlastní cíl,<br>
nechť se zaměří právě na něj</p>
</blockquote>
<h2>13. Díl: Svět</h2>
<blockquote class='gatha'>
<p><a class='sc' id='167' data-uid='dhp167'></a>nepraktikuj nízké věci,<br>
nežij nedbale,<br>
nepraktikuj špatné názory<br>
a nerozvíjej světskost</p>
<p><a class='sc' id='168' data-uid='dhp168'></a>vzchop se a buď dbalý,<br>
žij správně podle Dhammy,<br>
kdo žije podle Dhammy spočívá šťastně,<br>
na tomto i na onom světě</p>
<p><a class='sc' id='169' data-uid='dhp169'></a>žij správně podle Dhammy,<br>
nežij nesprávně,<br>
kdo žije podle Dhammy spočívá šťastně,<br>
na tomto i na onom světě</p>
<p><a class='sc' id='170' data-uid='dhp170'></a>nazírej ho jako bublinu,<br>
nazírej ho jako přelud,<br>
kdo takto nahlíží tento svět,<br>
toho král smrti nespatří</p>
<p><a class='sc' id='171' data-uid='dhp171'></a>pojď a pohleď na tento svět,<br>
ozdobený jako královský kočár,<br>
kde pošetilí jsou ponořeni,<br>
nejsou upoutáni vědoucí</p>
<p><a class='sc' id='172' data-uid='dhp172'></a>kdo byl dříve nedbalý,<br>
ale později se stal dbalým,<br>
ozáří tento svět<br>
jako z mraků vynořivší se měsíc</p>
<p><a class='sc' id='173' data-uid='dhp173'></a>kdo konal zlé činy,<br>
ale pak prospěšnými je odčinil,<br>
ozáří tento svět<br>
jako z mraků vynořivší se měsíc</p>
<p><a class='sc' id='174' data-uid='dhp174'></a>oslepený je tento svět,<br>
jen málokdo je tu jasně vidoucí,<br>
jako pták, jenž se vyprostil ze sítě,<br>
málokdo do nebeských světů odejde</p>
<p><a class='sc' id='175' data-uid='dhp175'></a>labutě létají cestou za sluncem,<br>
ti, kdo mají magické síly létají prostorem,<br>
moudří však odlétají z tohoto světa,<br>
když přemohli Máru s jeho armádou</p>
<p><a class='sc' id='176' data-uid='dhp176'></a>této jedné věci nechávaje průchod,<br>
člověk, který vědomě lže,<br>
nedbaje onoho světa [po smrti],<br>
není pro něj zla, které by nevykonal</p>
<p><a class='sc' id='177' data-uid='dhp177'></a>lakomci se do světa bohů ne-dostanou,<br>
jelikož tito pošetilci neoceňují štědrost,<br>
moudří se však ze štědrosti radují,<br>
a tak budou štastní na onom světě [po smrti]</p>
<p><a class='sc' id='178' data-uid='dhp178'></a>než svrchovaně vládnout celé Zemi,<br>
než vstoupit do nebeského světa,<br>
než panovat celému světu [vesmíru],<br>
plody vstupu do proudu [Dhammy] jsou lepší [větší]</p>
</blockquote>
<h2>14. Díl: Probuzený</h2>
<blockquote class='gatha'>
<p><a class='sc' id='179' data-uid='dhp179'></a>jeho vítězství nemůže být překonáno,<br>
jeho vítězství nemůže obsáhnout nikdo ve světě,<br>
Probuzeného pastvou je nekonečnost,<br>
jakým způsobem bys ho mohl svést z cesty?</p>
<p><a class='sc' id='180' data-uid='dhp180'></a>jeho lepivá spleť<br>
toužení již nikdy nemůže svést,<br>
Probuzeného pastvou je nekonečnost,<br>
jakým způsobem bys ho mohl svést z cesty?</p>
<p><a class='sc' id='181' data-uid='dhp181'></a>moudří, kteří se věnují meditačnímu pohroužení<br>
a těší se z klidu odříkání,<br>
i bohům jsou drazí,<br>
zcela probuzení a uvědom</p>
<p><a class='sc' id='182' data-uid='dhp182'></a>těžko lze získat lidské zrození,<br>
těžký je život smrtelníků,<br>
těžké je [mít možnost] vyslechnout pravou Dhammu,<br>
těžko je [možné zažít] vyvstání Probuzených</p>
<p><a class='sc' id='183' data-uid='dhp183'></a>nekonání žádného zla,<br>
provádění toho, co je prospěšné,<br>
očišťování své mysli,<br>
to je učení Probuzených</p>
<p><a class='sc' id='184' data-uid='dhp184'></a>vytrvalá trpělivost je nejvyšší askezí,<br>
odpoutání je to nejvyšší, říkají Probuzení,<br>
není poutníkem ten, kdo škodí druhým,<br>
není asketou ten, kdo ubližije druhým</p>
<p><a class='sc' id='185' data-uid='dhp185'></a>nemluvit urážlivě a neškodit,<br>
ovládat se podle pravidel cvičení,<br>
být střídmý v jídle,<br>
prodlévat v samotě<br>
a oddávat se vyšší mysli,<br>
to je učení Probuzených</p>
<p><a class='sc' id='186' data-uid='dhp186'></a>ani deštěm zlaťáků<br>
ne-lze dosáhnout ukojení smyslových požitků,<br>
neradostné a strastné jsou smyslové požitky,<br>
to poznal moudrý</p>
<p><a class='sc' id='187' data-uid='dhp187'></a>ani v nebeských smyslových požitcích<br>
potěšení nenalézá<br>
ten, jehož potěšením je odstranění toužení:<br>
žák dokonale Probuzeného</p>
<p><a class='sc' id='188' data-uid='dhp188'></a>mnozí útočiště hledají<br>
v horách či v lesích,<br>
v zahradách či stromových svatyních:<br>
lidé strachem vyděšení</p>
<p><a class='sc' id='189' data-uid='dhp189'></a>to však nejsou útočiště bezpečná,<br>
to nejsou útočiště nejvyšší,<br>
ne ten, kdo k těmto útočištím jde,<br>
od veškeré strasti se osvobodí</p>
<p><a class='sc' id='190' data-uid='dhp190'></a>kdo však k Buddhovi, k Dhammě<br>
a k Sangze jako ke svému útočišti jde<br>
a čtyři ušlechtilé pravdy<br>
se správným porozuměním vidí:</p>
<p><a class='sc' id='191' data-uid='dhp191'></a>strast, vznikání strasti,<br>
strasti překonání<br>
a ušlechtilou osmičlennou stezku<br>
k utišení strasti vedoucí:</p>
<p><a class='sc' id='192' data-uid='dhp192'></a>to jsou útočiště bezpečná,<br>
to jsou útočiště nejvyšší,<br>
kdo k těmto útočištím jde,<br>
od veškeré strasti se osvobodí</p>
<p><a class='sc' id='193' data-uid='dhp193'></a>je obtížné nalézt jedince obdařeného poznáním,<br>
neboť se všude nerodí,<br>
kde se takový mudrc zrodí,<br>
té rodině se šťastně daří</p>
<p><a class='sc' id='194' data-uid='dhp194'></a>šťastné je vyvstání Probuzených,<br>
šťastné je vykládání pravé Dhammy,<br>
šťastný je soulad Sanghy,<br>
šťastná je askeze těch, kdo jsou v souladu</p>
<p><a class='sc' id='195' data-uid='dhp195'></a>uctí-li někdo ty, kdo jsou úcty hodní,<br>
Probuzené nebo jejich žáky,<br>
kteří překonali mentální rozbujelost<br>
a překročili trápení a naříkání,</p>
<p><a class='sc' id='196' data-uid='dhp196'></a>uctí-li ty, kdo jsou takoví,<br>
odpoutaní a oproštění od strachu,<br>
je nemožné spočítat jeho zásluhy,<br>
které jsou nezměrné</p>
</blockquote>
<h2>15. Díl: Štěstí</h2>
<blockquote class='gatha'>
<p><a class='sc' id='197' data-uid='dhp197'></a>velmi šťastně žijeme<br>
mezi nenávistnými bez nenávisti [zášti],<br>
mezi nenávistnými lidmi<br>
prodléváme bez nenávisti</p>
<p><a class='sc' id='198' data-uid='dhp198'></a>velmi šťastně žijeme<br>
mezi nemocnými bez nemocí,<br>
mezi nemocnými lidmi<br>
prodléváme bez nemocí</p>
<p><a class='sc' id='199' data-uid='dhp199'></a>velmi šťastně žijeme<br>
mezi vzrušenými nevzrušeně,<br>
mezi vzrušenými lidmi<br>
prodléváme nevzrušeně</p>
<p><a class='sc' id='200' data-uid='dhp200'></a>velmi šťastně žijeme<br>
my, kdo nic nemáme,<br>
budeme se živit radostným nadšením<br>
jako Zářící bohové</p>
<p><a class='sc' id='201' data-uid='dhp201'></a>vítězství plodí nenávist [zášť],<br>
poražený žije strastně,<br>
ten, kdo dosáhl míru, žije šťastně,<br>
neboť odložil stranou vítězství i porážku</p>
<p><a class='sc' id='202' data-uid='dhp202'></a>není ohně, jež by se vyrovnal vášni,<br>
není hříchu, jež by se vyrovnal nenávisti,<br>
není utrpení, jež by se vyrovnalo osobnostním skupinám,<br>
není většího štěstí než je stav míru</p>
<p><a class='sc' id='203' data-uid='dhp203'></a>nenasytnost je největší nemocí,<br>
formace jsou největším utrpením,<br>
pro toho, kdo toto poznal v souladu se skutečností,<br>
je odpoutání [vyhasnutí] největším štěstím</p>
<p><a class='sc' id='204' data-uid='dhp204'></a>[mentální] zdraví je největším ziskem,<br>
spokojenost je největším bohatstvím,<br>
důvěra [v Učení] je největším přítelem,<br>
odpoutání [vyhasnutí] je největším štěstím</p>
<p><a class='sc' id='205' data-uid='dhp205'></a>kdo okusil chuť samoty<br>
a chuť klidu,<br>
oproštěn od bídy a zla,<br>
zakouší chuť nadšení z Dhammy</p>
<p><a class='sc' id='206' data-uid='dhp206'></a>je dobré vídat ušlechtilé,<br>
pobývání s nimi je vždy šťastné,<br>
kdo nemusí vídat pošetilé,<br>
může být stále šťastný</p>
<p><a class='sc' id='207' data-uid='dhp207'></a>kdo s pošetilci se stýká,<br>
dlouhou dobu se trápí,<br>
strastná je pošetilců společnost<br>
jako nepřátelů—vždy,<br>
moudrých však šťastná je společnost<br>
jako s příbuznými setkání</p>
<p><a class='sc' id='208' data-uid='dhp208'></a>proto [následujte] moudrého, rozumného a dobře poučeného,<br>
vytrvalého v ctnosti a ušlechtilého, dbalého sých povinností,<br>
takového moudrého člověka<br>
následujte, jako měsíc svou dráhu skrze souhvězdí</p>
</blockquote>
<h2>16. Díl: O tom, co je milé</h2>
<blockquote class='gatha'>
<p><a class='sc' id='209' data-uid='dhp209'></a>kdo se oddává věcem, kterým by se neměl oddávat<br>
a neoddává se věcem, kterým by se měl oddávat,<br>
kdo opustí pravý cíl kvůli tomu, co je mu milé,<br>
bude závidět těm, kdo se oddávají svému cíli</p>
<p><a class='sc' id='210' data-uid='dhp210'></a>nespojuj se s tím, co je milé<br>
ani s tím, co je nemilé,<br>
je utrpení nevidět to, co je milé<br>
a vidět to, co je nemilé</p>
<p><a class='sc' id='211' data-uid='dhp211'></a>proto nechovej nic jako milé,<br>
neboť je zlé ztratit něco milého,<br>
u toho již pouta nejsou k nalezení,<br>
komu není nic milé ani nemilé</p>
<p><a class='sc' id='212' data-uid='dhp212'></a>z toho, co je milé se rodí trápení,<br>
z toho, co je milé se rodí strach,<br>
kdo se oprostil od toho, co je milé,<br>
pro toho není trápení, natož strachu</p>
<p><a class='sc' id='213' data-uid='dhp213'></a>z toho, co je drahé se rodí trápení,<br>
z toho, co je drahé se rodí strach,<br>
kdo se oprostil od toho, co je drahé,<br>
pro toho není trápení, natož strachu</p>
<p><a class='sc' id='214' data-uid='dhp214'></a>z potěšení se rodí trápení,<br>
z potěšení se rodí strach,<br>
kdo se oprostil od potěšení,<br>
pro toho není trápení, natož strachu</p>
<p><a class='sc' id='215' data-uid='dhp215'></a>ze smyslových požitků se rodí trápení,<br>
ze smyslových požitků se rodí strach,<br>
kdo se oprostil od smyslových požitků,<br>
pro toho není trápení, natož strachu</p>
<p><a class='sc' id='216' data-uid='dhp216'></a>z toužení se rodí trápení,<br>
z toužení se rodí strach,<br>
kdo se oprostil od toužení,<br>
pro toho není trápení, natož strachu</p>
<p><a class='sc' id='217' data-uid='dhp217'></a>kdo je obdařen ctností a viděním,<br>
je spravedlivý a zná pravdu,<br>
kdo splnil svůj úkol,<br>
ten je lidem milý</p>
<p><a class='sc' id='218' data-uid='dhp218'></a>v kom se zrodila touha po tom, co nelze popsat<br>
a dotkl se toho svou myslí,<br>
koho mysl není spoutána smyslovými požitky,<br>
o tom se říká, že pluje proti proudu</p>
<p><a class='sc' id='219' data-uid='dhp219'></a>když se člověk po dlouhé nepřítomnosti<br>
šťastně vrátí z daleka domů,<br>
jeho příbuzní, přátelé a druhové<br>
se radují z jeho návratu</p>
<p><a class='sc' id='220' data-uid='dhp220'></a>podobně toho, kdo konal záslužné skutky,<br>
když odejde z tohoto světa na onen svět,<br>
záslužné skutky ho uvítají,<br>
jako milého příbuzného, jenž se vrátil domů</p>
</blockquote>
<h2>17. Díl: Hněv</h2>
<blockquote class='gatha'>
<p><a class='sc' id='221' data-uid='dhp221'></a>zanech hněvu, úplně opusť domýšlivost,<br>
a překonej všechna pouta,<br>
kdo nelpí na jménu-a-hmotě,<br>
toho nepostihne žádná strast</p>
<p><a class='sc' id='222' data-uid='dhp222'></a>kdo vzmáhající se hněv<br>
jako odbržděný povoz zastaví,<br>
toho nazývám vozatajem,<br>
ostatní jen drží otěže</p>
<p><a class='sc' id='223' data-uid='dhp223'></a>bezhněvností překonej hněv,<br>
nedobré dobrotou překonej,<br>
překonej lakomce štědrostí<br>
a pravdou lháře</p>
<p><a class='sc' id='224' data-uid='dhp224'></a>mluv pravdu a nepodlehni zlobě,<br>
požádán daruj i z mála,<br>
skrze tyto tři věci<br>
dojdeš do společnosti bohů</p>
<p><a class='sc' id='225' data-uid='dhp225'></a>mudrci, kteří zanechali ubližování<br>
a stále ovládají své tělo,<br>
dosáhnou neochvějného stavu,<br>
kde dojdou oproštění od trápení</p>
<p><a class='sc' id='226' data-uid='dhp226'></a>ti, kdo jsou vždy bdělí<br>
a cvičí se dnem i nocí,<br>
zaměřeni k odpoutání,<br>
dojdou k ukončení zákalů</p>
<p><a class='sc' id='227' data-uid='dhp227'></a>i v dávných dobách, Atulo,<br>
nejen dnes,<br>
byli haněni ti, kdo nemluví,<br>
byli haněni ti, kdo mluví mnoho<br>
i ti, kdo mluví přiměřeně byli haněni,<br>
není ve světě ten, kdo není haněn</p>
<p><a class='sc' id='228' data-uid='dhp228'></a>nebyl a nebude<br>
ani nyní není k nalezení<br>
ten, kdo by byl pouze haněn<br>
nebo pouze chválen</p>
<p><a class='sc' id='229' data-uid='dhp229'></a>ale ti, kdo jsou inteligentní pochválí toho,<br>
u koho den za dnem pozorují,<br>
že jeho jednání je bez poskvrny a je moudrý,<br>
obdařený porozuměním, ctností a soustředěním</p>
<p><a class='sc' id='230' data-uid='dhp230'></a>kdo je jako zlatý šperk,<br>
jak by si mohl zasloužit hanu,<br>
i bohové ho chválí,<br>
ba i Brahmou je chválen</p>
<p><a class='sc' id='231' data-uid='dhp231'></a>chraň se tělesného jednání v hněvu,<br>
buď vládcem svého těla,<br>
zanech špatného jednání tělem<br>
a praktikuj spránvé jednání tělem</p>
<p><a class='sc' id='232' data-uid='dhp232'></a>chraň se mluvení v hněvu,<br>
buď vládcem své řeči,<br>
zanech špatného jednání řečí<br>
a praktikuj spránvé jednání řečí</p>
<p><a class='sc' id='233' data-uid='dhp233'></a>chraň se myšlení v hněvu,<br>
buď vládcem svého myšlení,<br>
zanech špatného jednání myslí<br>
a praktikuj spránvé jednání myslí</p>
<p><a class='sc' id='234' data-uid='dhp234'></a>mudrci, kteří ovládají své tělo,<br>
kteří ovládají svou řeč,<br>
mudrci, kteří ovládají svou mysl,<br>
ti se zcela a dokonale ovládají</p>
</blockquote>
<h2>18. Díl: Poskvrna</h2>
<blockquote class='gatha'>
<p><a class='sc' id='235' data-uid='dhp235'></a>jsi nyní jako zežloutlý list,<br>
poslové smrti tě již očekávají,<br>
stojíš u výchozí brány<br>
a nemáš nic co by sis vzal na cestu</p>
<p><a class='sc' id='236' data-uid='dhp236'></a>proto si v sobě vytvoř ostrov<br>
a rychle usiluj aby ses stal moudrým,<br>
zbavíš-li se poskvrn a nečistot,<br>
přijdeš do nebeské říše ušlechtilých</p>
<p><a class='sc' id='237' data-uid='dhp237'></a>jsi nyní u konce života,<br>
dospěl jsi do blízkosti smrti,<br>
není už pro tebe spočinutí<br>
a nemáš nic co by sis vzal na cestu</p>
<p><a class='sc' id='238' data-uid='dhp238'></a>proto si v sobě vytvoř ostrov<br>
a rychle usiluj aby ses stal moudrým,<br>
zbavíš-li se poskvrn a nečistot,<br>
nepůjdeš znovu vstříc zrození a stárnutí</p>
<p><a class='sc' id='239' data-uid='dhp239'></a>nechť se moudrý postupně,<br>
trošku po trošce, kousek po kousku<br>
tak jako zlatník stříbro,<br>
zbavuje poskvrn</p>
<p><a class='sc' id='240' data-uid='dhp240'></a>jako rezavá skvrna vzniklá ze železa,<br>
sama toto železo stravuje,<br>
tak toho, kdo žije zhýrale<br>
jeho vlastní činy přivedou do bědných stavů</p>
<p><a class='sc' id='241' data-uid='dhp241'></a>nerecitování je poskvrnou ústní tradice,<br>
netečnost je poskvrnou domácnosti,<br>
poskvrnou krásy je lenost,<br>
nedbalost je poskvrnou ochránce</p>
<p><a class='sc' id='242' data-uid='dhp242'></a>ženu poskvrňuje špatné chování,<br>
chamtivost je poskvrnou dárce,<br>
zlé věci jsou poskvrnou<br>
na tomto i na onom světě</p>
<p><a class='sc' id='243' data-uid='dhp243'></a>avšak je ještě větší poskvrna než tyto poskvry,<br>
nevědomost je největší poskvrnou,<br>
této poskvrny se zbavte<br>
a budete bez poskvrny, mniši</p>
<p><a class='sc' id='244' data-uid='dhp244'></a>snadný život má nestoudník,<br>
který je chytrý jako vrána, pomlouvá druhé,<br>
je úskočný a drzý [nadutý]<br>
a jeho živobytí je pošpiněné</p>
<p><a class='sc' id='245' data-uid='dhp245'></a>ten, kdo zná stud má však těžký život,<br>
kdo stále hledá jen čistotu,<br>
není líný ani drzý [nadutý],<br>
jeho živobytí je čisté a je prozíravý</p>
<p><a class='sc' id='246' data-uid='dhp246'></a>když zabíjí živé bytosti,<br>
mluví lži,<br>
bere ve světě to, co mu nebylo darováno,<br>
chodí za ženou druhého</p>
<p><a class='sc' id='247' data-uid='dhp247'></a>a požívání opojných nápojů<br>
když se člověk oddává,<br>
již zde, v tomto světě, si<br>
vykopává svůj vlastní kořen</p>
<p><a class='sc' id='248' data-uid='dhp248'></a>toto milý člověče poznej:<br>
zlé stavy postihnou neukázněného,<br>
proto nedopusť aby tě chtivost a špatnost<br>
na dlouhou dobu stáhly do utrpení</p>
<p><a class='sc' id='249' data-uid='dhp249'></a>podle své víry dávají<br>
lidé, podle své důvěry,<br>
kdo by se zde rmoutil<br>
kvůli jídlu a pití, jež dostali ostatní,<br>
ani ve dne, ani v noci,<br>
soustředění ne-dosáhne</p>
<p><a class='sc' id='250' data-uid='dhp250'></a>kdo však takové [myšlenky] vymýtil,<br>
vykořenil a zcela zavrhl,<br>
ať ve dne či v noci,<br>
soustředění dosáhne</p>
<p><a class='sc' id='251' data-uid='dhp251'></a>není ohně, jež by se vyrovnal vášni,<br>
není posedlosti, jež by se vyrovnala nenávisti,<br>
není sítě [pasti], jež by se vyrovnala zaslepenosti,<br>
není proudu, jež by se vyrovnal toužení</p>
<p><a class='sc' id='252' data-uid='dhp252'></a>snadné je vidět chyby druhých,<br>
vlastní však těžké je vidět,<br>
druhých chyby jsou<br>
probírány jako plevy,<br>
vlastní však skrývány,<br>
jako svůj hřích zapírá podvodník</p>
<p><a class='sc' id='253' data-uid='dhp253'></a>kdo vidí jen chyby druhých<br>
a neustále vnímá jejich provinění,<br>
u toho zákaly jen narůstají,<br>
je vzdálen odstranění zákalů</p>
<p><a class='sc' id='254' data-uid='dhp254'></a>[pravá] cesta není v prostoru,<br>
[pravý] asketa není vně [nejeví se navenek],<br>
lidé si libují v mentální rozbujelosti,<br>
Tathágatové jsou však prosti mentální rozbujelosti</p>
<p><a class='sc' id='255' data-uid='dhp255'></a>[pravá] cesta není v prostoru,<br>
[pravý] asketa není vně [nejeví se navenek],<br>
[mentální] formace nejsou věčné,<br>
v Probuzených není rozrušenost</p>
</blockquote>
<h2>19. Díl: Spravedlnost</h2>
<blockquote class='gatha'>
<p><a class='sc' id='256' data-uid='dhp256'></a>není spravedlivý ten,<br>
kdo správnost neuváženě posuzuje,<br>
co je správné a co je nesprávné -<br>
obojí by měl moudrý rozvážit</p>
<p><a class='sc' id='257' data-uid='dhp257'></a>kdo uváženě, podle Dhammy<br>
a nestranně vede druhé,<br>
ten je ochráncem Dhammy a [pravým] mudrcem,<br>
ten je nazýván „spravedlivý“</p>
<p><a class='sc' id='258' data-uid='dhp258'></a>není moudrým ten,<br>
kdo toho mnoho namluví,<br>
kdo zajišťuje bezpečí, kdo je prost zášti a prost strachu,<br>
ten je nazýván „moudrý“</p>
<p><a class='sc' id='259' data-uid='dhp259'></a>není držitelem Dhammy ten,<br>
kdo toho mnoho namluví,<br>
kdo však třeba jen málo vyslechl,<br>
Dhammu však svým tělem uzřel,<br>
ten je držitelem Dhammy,<br>
ten není nedbalý Dhammy</p>
<p><a class='sc' id='260' data-uid='dhp260'></a>není Thérou [Starším] ten,<br>
kdo má jen zšedlé vlasy na hlavě,<br>
někdo může být pokročilého věku,<br>
a [přesto] je nazýván „starý hlupák“</p>
<p><a class='sc' id='261' data-uid='dhp261'></a>kdo je však naplněn pravdou a Dhammou,<br>
je nenásilný, ukázněný a zkrocený,<br>
ten je mudrcem bez poskvrny,<br>
ten je nazýván „Théra“</p>
<p><a class='sc' id='262' data-uid='dhp262'></a>ani ozdobná mluva,<br>
ani půvabný vzhled<br>
ne-dělají dobrého člověka,<br>
je-li závistivý, chamtivý a falešný</p>
<p><a class='sc' id='263' data-uid='dhp263'></a>kdo však takové [vlastnosti] vymýtil,<br>
vykořenil a zcela zavrhl,<br>
ten je mudrcem, jenž zanechal nenávisti,<br>
ten je nazýván „dobrý člověk“</p>
<p><a class='sc' id='264' data-uid='dhp264'></a>kdo má jen oholenou hlavu není asketou,<br>
nedbá-li etických zásad a mluví falešně,<br>
kdo je obdařen žádostmi a chtivostí,<br>
jak by mohl být asketou?</p>
<p><a class='sc' id='265' data-uid='dhp265'></a>kdo však v sobě utišil zlé vlastnosti,<br>
ať malé či velké, všechny<br>
zlé vlastnosti kdo utišil,<br>
ten je nazýván „asketa“</p>
<p><a class='sc' id='266' data-uid='dhp266'></a>není mnichem ten,<br>
kdo jen žije z almužních darů ostatních,<br>
kdo praktikuje odporné věci,<br>
ten vůbec není mnichem</p>
<p><a class='sc' id='267' data-uid='dhp267'></a>kdo se však nad dobro i zlo<br>
povznesl čistým životem<br>
a kráčí světem s rozvahou,<br>
ten je nazýván „mnich“</p>
<p><a class='sc' id='268' data-uid='dhp268'></a>ten, kdo jen mlčí není mudrcem<br>
je-li pošetilý a nevědoucí,<br>
kdo však jako na vahách považuje<br>
a vybírá to nejlepší, ten je moudrý</p>
<p><a class='sc' id='269' data-uid='dhp269'></a>kdo se vyvaruje zlých činů,<br>
ten je mudrcem, proto je mudrcem,<br>
kdo zná oba světy,<br>
ten je nazýván „mudrc“</p>
<p><a class='sc' id='270' data-uid='dhp270'></a>není ušlechtilým ten,<br>
kdo živým bytostem ubližuje,<br>
kdo neubližuje žádným živým bytostem,<br>
ten je nazýván „ušlechtilý“</p>
<p><a class='sc' id='271' data-uid='dhp271'></a>ne[mysli si], že když jsi dbal etických zásad<br>
a mnoho studoval<br>
či získal soustředění<br>
nebo pobýval v odloučení:</p>
<p><a class='sc' id='272' data-uid='dhp272'></a>„dospěl jsem k blaženosti odříkání,<br>
kterou neprožívají obyčejní světští lidé“ -<br>
tuto důvěru v sobě ne-chovej, mnichu,<br>
dokud jsi nedosáhl odstranění zákalů</p>
</blockquote>
<h2>20. Díl: Stezka</h2>
<blockquote class='gatha'>
<p><strong><br></strong> <a class='sc' id='273' data-uid='dhp273'></a>ze stezek osmičlenná je nejlepší,<br>
z pravd čtyři pravdy,<br>
bezvášnivost je nejlepší z věcí [ze stavů],<br>
z dvounohých bytostí ten, kdo je vidoucí</p>
<p><a class='sc' id='274' data-uid='dhp274'></a>jen toto je stezka a není jiné<br>
k očištění vidění,<br>
po ní postupujte<br>
a Máru oslepíte</p>
<p><a class='sc' id='275' data-uid='dhp275'></a>budete-li po ní postupovat,<br>
učiníte konec strasti,<br>
ukazuji tuto stezku,<br>
když jsem konečně poznal, jak vytrhnout šíp [strasti]</p>
<p><a class='sc' id='276' data-uid='dhp276'></a>vy sami musíte vyvinout horlivost,<br>
pouze ukazatelé cesty jsou Tathágatové,<br>
ti, kdo postupují po stezce se osvobodí -<br>
dlící v meditačním pohroužení—z Márových pout</p>
<p><a class='sc' id='277' data-uid='dhp277'></a>všechny formace jsou nestálé,<br>
když to někdo moudře nahlédne,<br>
tak se odvrátí od utrpení,<br>
to je stezka k očištění</p>
<p><a class='sc' id='278' data-uid='dhp278'></a>všechny formace jsou strastné,<br>
když to někdo moudře nahlédne,<br>
tak se odvrátí od utrpení,<br>
to je stezka k očištění</p>
<p><a class='sc' id='279' data-uid='dhp279'></a>všechny věci [stavy] jsou ne-já,<br>
když to někdo moudře nahlédne,<br>
tak se odvrátí od utrpení,<br>
to je stezka k očištění</p>
<p><a class='sc' id='280' data-uid='dhp280'></a>kdo neusiluje, když je čas k úsilí,<br>
jsa mladý a silný se oddává letargii,<br>
místo aby byl rozhodné mysli, jsa líný<br>
a letargický, stezku moudrosti nenalezne</p>
<p><a class='sc' id='281' data-uid='dhp281'></a>kdo hlídá svou řeč a dobře ovládá svou mysl,<br>
nechť ani tělesně neprospěšný čin nevykoná,<br>
nechť tyto tři cesty činu očistí<br>
a vzbudí v sobě stezku, hlásanou zřeci</p>
<p><a class='sc' id='282' data-uid='dhp282'></a>z oddanosti se rodí vědění,<br>
bez oddanosti vědění zaniká,<br>
tyto dvě cesty pochopiv -<br>
rozvoj a úpadek,<br>
měl by se člověk zařídit tak,<br>
aby jeho vědění vzrůstalo</p>
<p><a class='sc' id='283' data-uid='dhp283'></a>celý les [žádostí] pokácejte, nejen nějaký strom,<br>
z tohoto lesa se rodí strach,<br>
když vymýtíte celý les i s podrostem,<br>
budete, mniši, odpoutaní [vyhaslí]</p>
<p><a class='sc' id='284' data-uid='dhp284'></a>dokud není vymýcen i podrost [žádostí] -<br>
byť nepatrný—muže po ženě,<br>
jeho mysl je k ní připoutaná<br>
jako mléko sající tele ke své matce</p>
<p><a class='sc' id='285' data-uid='dhp285'></a>vymyť sebelásku,<br>
jako bys na podzim vytrhl lilii,<br>
rozviň tuto stezku k míru<br>
a k odpoutání [vyhasnutí], kterou vykládá Blažený</p>
<p><a class='sc' id='286' data-uid='dhp286'></a>„zde strávím dobu dešťů,<br>
zde zimu, zde léto“ -<br>
tak uvažuje pošetilec,<br>
který nechápe nebezpečí</p>
<p><a class='sc' id='287' data-uid='dhp287'></a>kdo je opojen svými potomky a majetkem,<br>
člověk s ulpívající myslí,<br>
jako na spící vesnici velká povodeň ,<br>
tak na něj přijde a uchvátí ho smrt</p>
<p><a class='sc' id='288' data-uid='dhp288'></a>ani synové nejsou ochranou,<br>
ani otec či jiní blízcí,<br>
koho uchopí ukončitel životů,<br>
nemá již ochrany u příbuzných</p>
<p><a class='sc' id='289' data-uid='dhp289'></a>pochopiv tento určující smysl,<br>
moudrý a ctností střežený člověk,<br>
stezku vedoucí k odpoutání [vyhasnutí]<br>
nechť rychle očistí</p>
</blockquote>
<h2>21. Díl: Různé</h2>
<blockquote class='gatha'>
<p><a class='sc' id='290' data-uid='dhp290'></a>je-li možné opuštěním omezeného štěstí<br>
spatřit rozsáhlé štěstí,<br>
pak moudrý opustí omezené štěstí<br>
aby spatřil rozsáhlé štěstí</p>
<p><a class='sc' id='291' data-uid='dhp291'></a>kdo způsobuje ostatním utrpení,<br>
v touze po vlastním štěstí,<br>
zaplete se do spleti nenávisti<br>
a z této nenávisti [zášti] se nevyprostí</p>
<p><a class='sc' id='292' data-uid='dhp292'></a>ti, kdo odmítají to, co by měli dělat<br>
a dělají to, co by neměli dělat -<br>
drzí a nedbalí -<br>
u těch zákaly jen narůstají</p>
<p><a class='sc' id='293' data-uid='dhp293'></a>ale ti, kdo jsou správně upevnění,<br>
stále si uvědomují tělo,<br>
neprovádějí to, co by neměli<br>
a vytrvale konají to, co by měli,<br>
uvědomělí a jasně chápající -<br>
ti dojdou k ukončení zákalů</p>
<p><a class='sc' id='294' data-uid='dhp294'></a>když zabil matku [žádostivost] a otce [klam „já“],<br>
dva bojovné krále [víru ve věčnou existenci a víru v úplný zánik],<br>
a zničil království a jeho poddané [šest smyslových základen a vášeň],<br>
putuje bráhman prost strázně</p>
<p><a class='sc' id='295' data-uid='dhp295'></a>když zabil matku [žádostivost] a otce [klam „já“],<br>
dva učené krále [víru ve věčnou existenci a víru v úplný zánik],<br>
když zabil pětici tygrů [pět mentálních překážek],<br>
putuje bráhman prost strázně</p>
<p><a class='sc' id='296' data-uid='dhp296'></a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují [připomínají] Buddhu</p>
<p><a class='sc' id='297' data-uid='dhp297'></a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují Dhammu</p>
<p><a class='sc' id='298' data-uid='dhp298'></a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují Sanghu</p>
<p><a class='sc' id='299' data-uid='dhp299'></a>jsou probuzení, zcela probuzení -<br>
vždy—Gótamovi žáci,<br>
kteří si dnem i nocí<br>
stále uvědomují tělo</p>
<p><a class='sc' id='300' data-uid='dhp300'></a>jsou probuzení, zcela probuzení -<br>
vždy—Gótamovi žáci,<br>
kteří dnem i nocí<br>
těší svou mysl neubližováním</p>
<p><a class='sc' id='301' data-uid='dhp301'></a>jsou probuzení, zcela probuzení -<br>
vždy—Gótamovi žáci,<br>
kteří dnem i nocí<br>
těší svou mysl [meditačním] rozvíjením</p>
<p><a class='sc' id='302' data-uid='dhp302'></a>je těžké odejít do bezdomoví a nalézt v tom uspokojení,<br>
těžký a strastný je život hospodáře,<br>
strastné je pobývání mezi cizími lidmi,<br>
poutník [životy] je stále stíhán strastmi,<br>
proto nebuďte jen poutníky [životy],<br>
nedejte se stále stíhat strastmi</p>
<p><a class='sc' id='303' data-uid='dhp303'></a>kdo je obdařen důvěrou a ctností,<br>
dosáhne slávy a bohatství,<br>
kamkoli přijde,<br>
tam bude poctěn</p>
<p><a class='sc' id='304' data-uid='dhp304'></a>kdo je naplněný mírem, šíří jas již z dálky,<br>
jako zasněžený vrcholek,<br>
nemírný [nectnostný] však není zřetelný ani z blízka,<br>
jako šíp vystřelený v noci</p>
<p><a class='sc' id='305' data-uid='dhp305'></a>kdo sám usedá a sám uléhá,<br>
sám se prochází a není pohodlný [líný],<br>
kdo sám sebe krotí [ovládá],<br>
bude spokojený v lesích</p>
</blockquote>
<h2>22. Díl: Peklo</h2>
<blockquote class='gatha'>
<p><a class='sc' id='306' data-uid='dhp306'></a>ti, kdo říkají nepravdu [lžou] odcházejí do pekla,<br>
stejně jako ti, kdo něco udělají a říkají: „neudělal jsem to“ [zapírají],<br>
oba si po smrti budou rovni -<br>
na onom světě—tito lidé nízkého konání</p>
<p><a class='sc' id='307' data-uid='dhp307'></a>mnozí z těch, kdo se oděli oranžovým rouchem<br>
mají zlou povahu a jsou neukáznění,<br>
tito zlí se díky svým zlým činům<br>
znovuzrodí v pekle</p>
<p><a class='sc' id='308' data-uid='dhp308'></a>lepší je spolknout železnou kouli,<br>
rozžhavenou jako planoucí oheň,<br>
než takto pojídat nectnostně<br>
a neukázněně almužní jídlo kraje</p>
<p><a class='sc' id='309' data-uid='dhp309'></a>do čtyř stavů nedbalý muž,<br>
který svádí ženu druhého upadne:<br>
nahromadění viny [hříchu], neklidný spánek,<br>
zatřetí hanlivá pověst a začtvrté peklo</p>
<p><a class='sc' id='310' data-uid='dhp310'></a>kromě nahromadění viny [hříchu] a zlého budoucího stavu<br>
jsou oba vystrašení i během krátké doby potěšení,<br>
neboť i král za to uvaluje těžký trest,<br>
proto by muž neměl svádět ženu druhého</p>
<p><a class='sc' id='311' data-uid='dhp311'></a>jako ostrá tráva, je-li špatně uchopena,<br>
tu ruku pořeže,<br>
tak i špatně pojímaný asketický život<br>
tě svrhne do pekla</p>
<p><a class='sc' id='312' data-uid='dhp312'></a>nějaký ledabyle vykonaný čin,<br>
nějaký nečistý zvyk<br>
nebo pochybně vedený svatý život<br>
nepřinese velké plody</p>
<p><a class='sc' id='313' data-uid='dhp313'></a>co je třeba vykonat, to konejte<br>
upevněně a usilovně,<br>
neboť ledabylý odchod do bezdomoví<br>
zvedá nejvíce prachu</p>
<p><a class='sc' id='314' data-uid='dhp314'></a>je lepší nevykonat špatný čin,<br>
neboť špatný čin [tě] poté spálí,<br>
lepší je vykonat dobrý čin,<br>
neboť ten [tě] nespálí</p>
<p><a class='sc' id='315' data-uid='dhp315'></a>jako město na hranici země<br>
je střeženo uvnitř i zvenku,<br>
tak i vy střežte sami sebe,<br>
ani okamžik nepropásněte,<br>
ti, kdo na okamžik poleví, se pak trápí,<br>
když do pekla se dostanou</p>
<p><a class='sc' id='316' data-uid='dhp316'></a>ti, kdo se hanbí za to, co hanebné není<br>
a nehanbí se za to, co hanebné je,<br>
přijímají špatné názory,<br>
tyto bytosti kráčí do bědných stavů</p>
<p><a class='sc' id='317' data-uid='dhp317'></a>ti, kdo vidí nebezpečí v tom, co nebezpečné není<br>
a nevidí nebezpečí v tom, co nebezpečné je,<br>
přijímají špatné názory,<br>
tyto bytosti kráčí do bědných stavů</p>
<p><a class='sc' id='318' data-uid='dhp318'></a>ti, kdo vidí chybu v tom, co chybou není<br>
a nevidí chybu v tom, co chybou je,<br>
přijímají špatné názory,<br>
tyto bytosti kráčí do bědných stavů</p>
<p><a class='sc' id='319' data-uid='dhp319'></a>avšak ti, kdo rozpoznají chybu jakožto chybu<br>
a bezchybnost jakožto bezchybnost,<br>
přijímají správné názory,<br>
tyto bytosti kráčí do šťastných stavů</p>
</blockquote>
<h2>23. Díl: Nága [Slon]</h2>
<blockquote class='gatha'>
<p><a class='sc' id='320' data-uid='dhp320'></a>tak jako slon v bitvě<br>
z luku vystřelený šíp -<br>
je třeba snášet urážky,<br>
neboť mnoho lidí je nectnostných</p>
<p><a class='sc' id='321' data-uid='dhp321'></a>zkrocený [slon] je voděn i ve shromáždění,<br>
na zkroceného [slona] usedne i král,<br>
i mezi lidmi je nejlepší ten, kdo je zkrocený,<br>
kdo umí snášet urážky</p>
<p><a class='sc' id='322' data-uid='dhp322'></a>je skvělé [umět] zkrotit muly,<br>
ušlechtilé sindhské koně<br>
či statné velké slony,<br>
skvělejší je však [umět] zkrotit sám sebe</p>
<p><a class='sc' id='323' data-uid='dhp323'></a>neboť nelze na žádném z těchto prostředků<br>
dojít do onoho kraje, kam noha nevkročí,<br>
kam jen ten, kdo sám sebe dobře zkrotil,<br>
skrze své zkrocení dojde</p>
<p><a class='sc' id='324' data-uid='dhp324'></a>Dhanapálako, slona,<br>
který je v době říje, je těžké udržet,<br>
je-li upoután, nepožije ani sousta,<br>
vzpomíná na sloní les a na slony</p>
<p><a class='sc' id='325' data-uid='dhp325'></a>kdo je malátný, přejídá se<br>
a ospale se povaluje<br>
jako velký vepř na krmníku -<br>
takový tupec vstupuje do lůna znovu a znovu</p>
<p><a class='sc' id='326' data-uid='dhp326'></a>dříve se tato toulavá mysl zatoulala<br>
kamkoli se jí zachtělo, kdekoli jí bylo libo a příjemno,<br>
ode dneška ji však budu důkladně držet na uzdě,<br>
tak jako chomout drží slona v říji</p>
<p><a class='sc' id='327' data-uid='dhp327'></a>radujte se z dbalosti,<br>
a dobře chraňte svou mysl,<br>
pozvedněte se z blátivé cesty<br>
jako slon z bahna do něhož zapadl</p>
<p><a class='sc' id='328' data-uid='dhp328'></a>jestliže získáš bystrého přítele,<br>
souputníka, který má dobré chování a je prozíravý,<br>
pak, překonávaje všechna nebezpečí,<br>
putuj s ním, s potěšenou a uvědomělou myslí</p>
<p><a class='sc' id='329' data-uid='dhp329'></a>jestliže nezískáš bystrého přítele,<br>
souputníka, který má dobré chování a je prozíravý,<br>
pak, jako král, který opouští své poražené království,<br>
putuj sám, jako osamělý slon lesem Mátanga</p>
<p><a class='sc' id='330' data-uid='dhp330'></a>putovat sám je lepší,<br>
není radno spolčovat se s pošetilci,<br>
proto putuj sám, nekonaje zlo,<br>
bezstarostný, jako osamělý slon lesem Mátanga</p>
<p><a class='sc' id='331' data-uid='dhp331'></a>ve vzniklé nouzi mít přátele je štěstím,<br>
spokojenost s jakýmikoliv potřebami je štěstím,<br>
zásluhy na konci života jsou štěstím,<br>
opuštění veškeré strasti je štěstím</p>
<p><a class='sc' id='332' data-uid='dhp332'></a>štěstím ve světě je úcta k matce,<br>
stejně tak úcta k otci je štěstím,<br>
štěstím ve světě je úcta k asketům,<br>
stejně tak úcta k bráhmanům je štěstím</p>
<p><a class='sc' id='333' data-uid='dhp333'></a>štěstím je ctnostný život až do stáří,<br>
štěstím je upevněná důvěra,<br>
štěstím je nabytí moudrosti,<br>
nekonání zla je štěstím</p>
</blockquote>
<h2>24. Díl: Toužení</h2>
<blockquote class='gatha'>
<p><a class='sc' id='334' data-uid='dhp334'></a>u člověka, který žije nedbale,<br>
toužení vzrůstá jako popínavá rostlina,<br>
plave jen sem a tam [z života do života],<br>
toužebně vyhledávaje plody, jako opice v lese</p>
<p><a class='sc' id='335' data-uid='dhp335'></a>koho přemůže toto hrubé<br>
a lepivé toužení ve světě,<br>
u toho trápení narůstá<br>
jako tráva po dešti</p>
<p><a class='sc' id='336' data-uid='dhp336'></a>kdo však přemůže toto hrubé<br>
toužení ve světě, z něhož je těžké se vymanit,<br>
od toho trápení odpadne<br>
jako kapky vody z lotosového květu</p>
<p><a class='sc' id='337' data-uid='dhp337'></a>toto vám říkám: blaze vám,<br>
zde shromážděným,<br>
kteří vytrhnete kořen svého toužení,<br>
tak jako sběrač vonných kořínků trávu,<br>
nedopusťte aby vás—tak jako říční proud rákos -<br>
Mára lámal [ničil] znovu a znovu</p>
<p><a class='sc' id='338' data-uid='dhp338'></a>jako nepoškozený silný kořen<br>
uťatého stromu znovu vyroste,<br>
tak ze sklonu k toužení, není-li vykořeněn,<br>
vyvstává toto utrpení, znovu a znovu</p>
<p><a class='sc' id='339' data-uid='dhp339'></a>u koho je šestatřicet proudů [smyslnosti]<br>
vyvěrajících z toho, co je příjemné, mohutných,<br>
toho tento tok odplaví [do strastného stavu], tyto zhoubné názory<br>
a myšlenky [motivy] spočívající na vášni</p>
<p><a class='sc' id='340' data-uid='dhp340'></a>tyto proudy tečou všude,<br>
popínavé rostliny [vášně] vypučí, když se uchytí,<br>
vidíš-li jak se taková popínavá rostlina rodí,<br>
její kořen moudře vytrhni</p>
<p><a class='sc' id='341' data-uid='dhp341'></a>uvolněné a bez zábran<br>
jsou lidské radosti,<br>
ti, kdo hledají štěstí v příjemnostech,<br>
vskutku tito lidé podléhají zrození a stárnutí</p>
<p><a class='sc' id='342' data-uid='dhp342'></a>touhu upřednostňující lidé<br>
se chvějí jako polapený zajíc,<br>
spoutáni a svázáni pouty,<br>
přicházejí k utrpení, znovu a znovu, po dlouhou dobu</p>
<p><a class='sc' id='343' data-uid='dhp343'></a>touhu upřednostňující lidé<br>
se chvějí jako polapený zajíc,<br>
proto by měl tuto touhu odstranit<br>
mnich, který si přeje být oproštěn od vášně</p>
<p><a class='sc' id='344' data-uid='dhp344'></a>když vymítil podrost, ale zůstal obklopen lesem [žádostí],<br>
ač mohl být vysvobozen z lesa, znovu se do lesa vrací,<br>
pohleď na tohoto člověka,<br>
ač mohl být vysvobozen, znovu se ke svým poutům vrací</p>
<p><a class='sc' id='345' data-uid='dhp345'></a>není pevné pouto, říkají mudrcové,<br>
které je ze železa, ze dřeva či z travních vláken,<br>
je to zalíbení v klenotech a špercích<br>
a toužení po ženách a dětech [potomcích]</p>
<p><a class='sc' id='346' data-uid='dhp346'></a>pevné je to pouto, říkají mudrcové,<br>
které stahuje dolů, je poddajné a je těžké se z něj vyprostit,<br>
proto jej odetli a odešli do bezdomoví,<br>
prosti toužení opustili příjemné smyslné požitky</p>
<p><a class='sc' id='347' data-uid='dhp347'></a>ti, kdo se radují z vášně, padají do jejího proudu,<br>
jako pavouk do sítě, kterou sám vyrobil,<br>
proto ji mudrci odetli a odešli,<br>
prosti toužení opustili veškerou strast</p>
<p><a class='sc' id='348' data-uid='dhp348'></a>oprosti se od toho, co je před tebou i od toho, co je za tebou,<br>
oprosti se i od toho, co je mezi tím a překroč bytí,<br>
s myslí od všeho osvobozenou<br>
již nepůjdeš znovu vstříc zrození a stárnutí</p>
<p><a class='sc' id='349' data-uid='dhp349'></a>u člověka s rozrušenými myšlenkami<br>
a silnou vášní, který nazírá jen [tělesnou] krásu,<br>
velmi vzrůstá toužení,<br>
jen si tím upevňuje pouta</p>
<p><a class='sc' id='350' data-uid='dhp350'></a>kdo se však těší utišováním myšlenek,<br>
a medituje nad [tělesnou] odporností, vždy uvědomělý,<br>
ten učiní konec,<br>
ten odetne Márova pouta</p>
<p><a class='sc' id='351' data-uid='dhp351'></a>kdo došel cíle a je beze strachu,<br>
prost toužení a bez poskvrny,<br>
ten vytrhl šípy bytí<br>
a je vtělen naposledy</p>
<p><a class='sc' id='352' data-uid='dhp352'></a>kdo je prost toužení a bez lpění,<br>
je obeznámen s texty -<br>
se skladbu slov -<br>
zná které předcházejí a které je následují,<br>
ten je vtělen naposledy,<br>
o tom se říká, že je velký člověk s velkou moudrostí</p>
<p><a class='sc' id='353' data-uid='dhp353'></a>všechno jsem přemohl, všechno jsem poznal,<br>
na žádných věcech [stavech] nelpím,<br>
všeho jsem zanechal a jsem osvobozen odstraněním toužení:<br>
sám jsem to přímo poznal, koho bych měl nazvat svým učitelem?</p>
<p><a class='sc' id='354' data-uid='dhp354'></a>všechny dary předčí dar Dhammy,<br>
všechny chutě předčí chuť Dhammy,<br>
všechny radosti předčí radost z Dhammy,<br>
odstranění toužení předčí všechno utrpení</p>
<p><a class='sc' id='355' data-uid='dhp355'></a>požitky [bohatství] ničí nemoudrého člověka,<br>
ne toho, kdo hledá druhý břeh,<br>
z touhy po požitcích [bohatství] nemoudrý člověk<br>
ničí ostatní i sebe</p>
<p><a class='sc' id='356' data-uid='dhp356'></a>plevel ničí pole,<br>
vášeň ničí tyto lidi,<br>
proto—těm, kdo jsou prosti vášně -<br>
dávání přináší velké plody</p>
<p><a class='sc' id='357' data-uid='dhp357'></a>plevel ničí pole,<br>
nenávist ničí tyto lidi,<br>
proto—těm, kdo jsou prosti nenávisti -<br>
dávání přináší velké plody</p>
<p><a class='sc' id='358' data-uid='dhp358'></a>plevel ničí pole,<br>
zaslepenost ničí tyto lidi,<br>
proto—těm, kdo jsou prosti zaslepenosti -<br>
dávání přináší velké plody</p>
<p><a class='sc' id='359' data-uid='dhp359'></a>plevel ničí pole,<br>
žádostivost ničí tyto lidi,<br>
proto—těm, kdo jsou prosti žádostivosti -<br>
dávání přináší velké plody</p>
</blockquote>
<h2>25. Díl: Mnich</h2>
<blockquote class='gatha'>
<p><a class='sc' id='360' data-uid='dhp360'></a>ovládat své oko [zrak] je dobré,<br>
je dobré ovládat své ucho [sluch],<br>
ovládat svůj nos [čich] je dobré,<br>
je dobré ovládat svůj jazyk [chuť]</p>
<p><a class='sc' id='361' data-uid='dhp361'></a>ovládat své tělo je dobré,<br>
je dobré ovládat svou řeč,<br>
ovládat svou mysl je dobré,<br>
je dobré zcela se ovládat,<br>
zcela se kontrolující mnich<br>
od veškeré strasti se osvobodí</p>
<p><a class='sc' id='362' data-uid='dhp362'></a>kdo ukázní své ruce, ukázní své nohy,<br>
ukázní svou řeč, nanejvýš se ukázní -<br>
v niterné radosti, soustředěný<br>
a spokojený v samotě—ten je nazýván mnichem</p>
<p><a class='sc' id='363' data-uid='dhp363'></a>mnich, který ukázní svá ústa,<br>
recituje bez rozrušení [nepovýšeně]<br>
a objasňuje smysl Dhammy -<br>
sladká je jeho řeč</p>
<p><a class='sc' id='364' data-uid='dhp364'></a>Dhammou se těšící, z Dhammy se radující,<br>
Dhammu zkoumající,<br>
Dhammu si připomínající mnich<br>
od dobré Dhammy neodpadne</p>
<p><a class='sc' id='365' data-uid='dhp365'></a>nemysli na vlastní zisk,<br>
nežij v závisti vůči ostatním,<br>
mnich, který závidí ostatním,<br>
soustředění nedosáhne</p>
<p><a class='sc' id='366' data-uid='dhp366'></a>i když mnich nenabyl zisku,<br>
na vlastní zisk nemyslí,<br>
toho i bohové chválí,<br>
kdo žije čistě a nepolevuje v úsilí</p>
<p><a class='sc' id='367' data-uid='dhp367'></a>jakékoli jméno-a-hmotu,<br>
kdo nepovažuje za své vlastní,<br>
a kvůli tomu, co není se netrápí,<br>
ten je nazýván mnichem</p>
<p><a class='sc' id='368' data-uid='dhp368'></a>v laskavosti prodlévající mnich,<br>
povznešený Buddhovým učením,<br>
dosáhne stavu míru:<br>
štěstí utišení formací</p>
<p><a class='sc' id='369' data-uid='dhp369'></a>vyprázdni, mnichu, tento člun,<br>
prázdný pro tebe bude lehčí,<br>
odetneš-li vášeň a nenávist,<br>
dojdeš tím k odpoutání</p>
<p><a class='sc' id='370' data-uid='dhp370'></a>odetni pět [nižších pout], zanech pět [vyšších pout]<br>
a rozviň přednostně pět [řídících schopností],<br>
mnich, který překonal pět připoutaností<br>
je nazýván „ten, kdo překročil záplavu“</p>
<p><a class='sc' id='371' data-uid='dhp371'></a>cvič meditační pohroužení, mnichu, nebuď nedbalý,<br>
nenech svou mysl potulovat u pramenů smyslnosti,<br>
nespolkni z nedbalosti tuto žhavou železnou kouli,<br>
aby ses nespálil a nenaříkal: „to je utrpení“</p>
<p><a class='sc' id='372' data-uid='dhp372'></a>není meditační pohroužení u toho, kdo postrádá moudrost,<br>
není moudrost u toho, kdo postrádá meditační pohroužení,<br>
kdo je však obdařen meditačním pohroužením i moudrostí,<br>
ten je již v blízkosti odpoutání</p>
<p><a class='sc' id='373' data-uid='dhp373'></a>do prázdného příbytku vstupuje<br>
mnich, který má mysl naplněnou mírem,<br>
zakouší radost, kterou nezakouší obyčejní lidé,<br>
ten, kdo správně a jasně vidí Dhammu</p>
<p><a class='sc' id='374' data-uid='dhp374'></a>kdo správně pozná [zakusí] jakým způsobem<br>
osobnostní skupiny vznikají a zanikají,<br>
ten získá nadšení a radost,<br>
neboť tím pozná bezsmrtný stav</p>
<p><a class='sc' id='375' data-uid='dhp375'></a>toto jsou první kroky<br>
moudrého mnicha, zde [v tomto učení]:<br>
střežení svých smyslů a spokojenost,<br>
sebekontrola podle pravidel cvičení,<br>
sdružování se s dobrými přáteli,<br>
čistý život a nepolevování v úsilí,</p>
<p><a class='sc' id='376' data-uid='dhp376'></a>měl by mít přátelské zůsoby<br>
a být zkušený v jednání,<br>
tím bude naplněn radostí<br>
a učiní konec utrpení</p>
<p><a class='sc' id='377' data-uid='dhp377'></a>jako jasmín květů<br>
uvadlých se zbavuje,<br>
tak vášně a nenávisti<br>
zcela se zbavte, mniši</p>
<p><a class='sc' id='378' data-uid='dhp378'></a>kdo má mírné [klidné] tělo a mírnou řeč,<br>
je mírný a dobře soustředěný,<br>
mnich, který opustil světské návnady,<br>
ten je nazýván „umírněný“</p>
<p><a class='sc' id='379' data-uid='dhp379'></a>sám sebe napravuj [napomínej],<br>
sám sebe zkoumej,<br>
když střeží sám sebe a je uvědomělý,<br>
bude mnich prodlévat blaženě</p>
<p><a class='sc' id='380' data-uid='dhp380'></a>každý je sám sobě ochráncem,<br>
každý je sám sobě vůdcem,<br>
proto bys měl ukáznit sám sebe,<br>
jako chovatel svého skvělého koně</p>
<p><a class='sc' id='381' data-uid='dhp381'></a>radostí naplněný mnich,<br>
povznešený Buddhovým učením,<br>
dosáhne stavu míru:<br>
štěstí utišení formací</p>
<p><a class='sc' id='382' data-uid='dhp382'></a>když mladý mnich<br>
bojuje [usiluje] v Buddhově učení,<br>
ozáří tento svět,<br>
jako z mraků vynořivší se měsíc</p>
</blockquote>
<h2>26. Díl: Bráhman</h2>
<blockquote class='gatha'>
<p><a class='sc' id='383' data-uid='dhp383'></a>s odvahou odetni [zastav] proud [vznikání]<br>
a zavrhni smyslové požitky, bráhmane,<br>
s poznáním ukončení formací<br>
poznáš to, co je nestvořené, bráhmane</p>
<p><a class='sc' id='384' data-uid='dhp384'></a>když tyto dvě věci<br>
bráhman překročí,<br>
pak všechna jeho pouta<br>
dojdou k ukončení—u toho, kdo je vědoucí</p>
<p><a class='sc' id='385' data-uid='dhp385'></a>pro koho již onen svět ani tento svět,<br>
ani onen-i-tento svět neexistuje [není k nalezení],<br>
je prostý úzkosti a zbavený pout,<br>
toho nazývám bráhmanem</p>
<p><a class='sc' id='386' data-uid='dhp386'></a>kdo dlí bez poskvrn v meditačním pohroužení,<br>
kdo splnil svůj úkol a je prostý zákalů,<br>
kdo dosáhl nejvyššího cíle,<br>
toho nazývám bráhmanem</p>
<p><a class='sc' id='387' data-uid='dhp387'></a>slunce září ve dne,<br>
měsíc svítí v noci,<br>
bojovník září ve své zbroji,<br>
bráhman září v meditačním pohroužení,<br>
avšak po celý [každý] den i noc<br>
září svým jasem Probuzený</p>
<p><a class='sc' id='388' data-uid='dhp388'></a>„bráhman“ proto, že se zbavil zla,<br>
„asketa“ proto je někdo nazýván, že žije správně,<br>
že opustil vlastní poskvrnění,<br>
proto je někdo nazýván „ten, kdo opustil [odešel]“</p>
<p><a class='sc' id='389' data-uid='dhp389'></a>nechť nikdo neudeří bráhmana<br>
a bráhman nechť nepovolí svému hněvu,<br>
hanba tomu, kdo napadne bráhmana,<br>
větší hanba, když ten povolí svému hněvu</p>
<p><a class='sc' id='390' data-uid='dhp390'></a>nic není pro bráhmana lepší<br>
než pevně ovládaná mysl vůči tomu, co je milé,<br>
a do jaké míry se odvrátí od ubližování,<br>
do té míry se utiší jeho utrpení</p>
<p><a class='sc' id='391' data-uid='dhp391'></a>kdo tělesně, slovně<br>
a mentálně nekoná špatné skutky,<br>
ovládá se v těchto třech způsobech,<br>
toho nazývám bráhmanem</p>
<p><a class='sc' id='392' data-uid='dhp392'></a>od koho jsi byl poučen v Dhammě,<br>
vyložené dokonale Probuzeným,<br>
toho chovej v náležité úctě,<br>
jako bráhman obětní oheň</p>
<p><a class='sc' id='393' data-uid='dhp393'></a>ani splétáním vlasů, ani rodem<br>
ani zrozením se nikdo nestane bráhmanem,<br>
v kom je však pravda a Dhamma,<br>
ten je čistým, ten je bráhmanem</p>
<p><a class='sc' id='394' data-uid='dhp394'></a>k čemu je ti splétání vlasů, nemoudrý člověče,<br>
k čemu je ti plášť z antilopí kůže?,<br>
uvnitř jsi zamotaný,<br>
navenek uhlazený</p>
<p><a class='sc' id='395' data-uid='dhp395'></a>kdo se obléká do odhozených hadrů,<br>
je vyhublý až mu vystupují žíly<br>
a osamotě dlí v lesích v meditačním pohroužení,<br>
toho nazývám bráhmanem</p>
<p><a class='sc' id='396' data-uid='dhp396'></a>nenazývám někoho bráhmanem podle toho<br>
z jakého lůna, z jaké matky se zrodil,<br>
nazýván ctěným učitelem [vykladačem]<br>
je ten, kdo nic nemá -<br>
kdo na ničem nelpí,<br>
toho nazývám bráhmanem</p>
<p><a class='sc' id='397' data-uid='dhp397'></a>kdo odetnul všechna pouta,<br>
není rozrušený<br>
a je oproštěn od připoutanosti,<br>
toho nazývám bráhmanem</p>
<p><a class='sc' id='398' data-uid='dhp398'></a>kdo odetnul popruh a řemen,<br>
otěž a uzdu,<br>
odstranil závoru a je probuzený,<br>
toho nazývám bráhmanem</p>
<p><a class='sc' id='399' data-uid='dhp399'></a>kdo napadení, rány i pouta<br>
snáší prost zloby<br>
a jeho silou je síla trpělivosti,<br>
toho nazývám bráhmanem</p>
<p><a class='sc' id='400' data-uid='dhp400'></a>kdo je prost hněvu a dbalý svých povinností,<br>
dbalý ctnosti a prost pýchy,<br>
kdo je zkrocený a je vtělen naposledy,<br>
toho nazývám bráhmanem</p>
<p><a class='sc' id='401' data-uid='dhp401'></a>jako voda na lotosovém listě<br>
či hořčičné semínko na hrotu jehly,<br>
kdo na smyslových požitcích neulpí,<br>
toho nazývám bráhmanem</p>
<p><a class='sc' id='402' data-uid='dhp402'></a>kdo vzhledem k utrpení poznává,<br>
že ho právě zde, sám pro sebe ukončil,<br>
kdo odložil břemeno a je odpoután,<br>
toho nazývám bráhmanem</p>
<p><a class='sc' id='403' data-uid='dhp403'></a>mudrce s hlubokou moudrostí,<br>
který rozezná co je stezka a co není stezka,<br>
který dosáhl nejvyššího cíle,<br>
toho nazývám bráhmanem</p>
<p><a class='sc' id='404' data-uid='dhp404'></a>kdo se nesdružuje s hospodáři<br>
ani s poutníky bez domova,<br>
kdo žije v bezdomoví a má málo přání,<br>
toho nazývám bráhmanem</p>
<p><a class='sc' id='405' data-uid='dhp405'></a>kdo zanechal násilí [odložil hůl] vůči živým bytostem,<br>
ať bázlivým či statečným,<br>
kdo nezabíjí ani nenavádí ostatní k zabíjení,<br>
toho nazývám bráhmanem</p>
<p><a class='sc' id='406' data-uid='dhp406'></a>kdo je prost nepřátelství mezi nepřáteli,<br>
mezi násilníky je umírněný [odpoutaný]<br>
a mezi ulpívajícími je prost lpění,<br>
toho nazývám bráhmanem</p>
<p><a class='sc' id='407' data-uid='dhp407'></a>od koho vášeň i nenávist,<br>
domýšlivost i pohrdavost odpadla<br>
jako hořčičné semínko z hrotu jehly,<br>
toho nazývám bráhmanem</p>
<p><a class='sc' id='408' data-uid='dhp408'></a>kdo ne-hrubá, poučná<br>
a pravdivá slova pronáší,<br>
kdo nikoho neuráží,<br>
toho nazývám bráhmanem</p>
<p><a class='sc' id='409' data-uid='dhp409'></a>kdo zde—ať dlouhé či krátké,<br>
malé či velké, krásné či ošklivé -<br>
ve světě nebere nic nedarovaného,<br>
toho nazývám bráhmanem</p>
<p><a class='sc' id='410' data-uid='dhp410'></a>u koho není k nalezení touha<br>
po tomto světě či po onom světě [po smrti],<br>
kdo je zbaven touhy a je odpoutaný,<br>
toho nazývám bráhmnem</p>
<p><a class='sc' id='411' data-uid='dhp411'></a>u koho není k nalezení místo jeho lpění<br>
a je prost pochybností díky konečnému poznání,<br>
kdo dosáhl hlubiny bezsmrtnosti,<br>
toho nazývám bráhmanem</p>
<p><a class='sc' id='412' data-uid='dhp412'></a>kdo zde [v tomto světě] dobro i zlo,<br>
obě tato lpění překonal<br>
a je prost trápení, bez poskvrny, čistý,<br>
toho nazývám bráhmanem</p>
<p><a class='sc' id='413' data-uid='dhp413'></a>kdo je jako měsíc, neposkvrněný a čistý,<br>
čirý a klidný,<br>
kdo zcela odstranil zalíbení v bytí,<br>
toho nazývám bráhmanem</p>
<p><a class='sc' id='414' data-uid='dhp414'></a>kdo tuto nebezpečnou a obtížnou cestu,<br>
koloběh životů a zaslepenost překonal,<br>
kdo překročil na druhý břeh a dlí v meditačním pohroužení,<br>
kdo je prost žádostí, prost pochybností,<br>
odpoutaný skrze neulpívání,<br>
toho nazývám bráhmanem</p>
<p><a class='sc' id='415' data-uid='dhp415'></a>kdo zde, opustiv smyslné požitky,<br>
odejde z domova do bezdomoví,<br>
kdo zcela ukončil [odstranil] smyslné bytí,<br>
toho nazývám bráhmanem</p>
<p><a class='sc' id='416' data-uid='dhp416'></a>kdo zde, opustiv toužení,<br>
odejde z domova do bezdomoví,<br>
kdo zcela ukončil [odstranil] toužení po bytí,<br>
toho nazývám bráhmanem</p>
<p><a class='sc' id='417' data-uid='dhp417'></a>kdo opustil lidská pouta<br>
a překonal i pouta nebeská,<br>
kdo je zbaven všech pout,<br>
toho nazývám bráhmanem</p>
<p><a class='sc' id='418' data-uid='dhp418'></a>kdo opustil libost i nelibost,<br>
kdo je vychladlý a prostý přivlastňování,<br>
kdo je hrdinou, jenž přemohl celý svět,<br>
toho nazývám bráhmanem</p>
<p><a class='sc' id='419' data-uid='dhp419'></a>kdo zná zanikání [odcházení] bytostí<br>
a jejich znovuvyvstávání, v celistvosti,<br>
kdo je bez lpění, blažený a probuzený,<br>
toho nazývám bráhmanem</p>
<p><a class='sc' id='420' data-uid='dhp420'></a>ten, jehož směr [místo určení] neznají<br>
bohové, nebešťané ani lidé,<br>
kdo je oproštěný od zákalů, zasloužilý,<br>
toho nazývám bráhmanem</p>
<p><a class='sc' id='421' data-uid='dhp421'></a>pro koho je minulost, budoucnost<br>
i to, co je mezi tím nicotou,<br>
kdo na ničem nelpí,<br>
toho nazývám bráhmanem</p>
<p><a class='sc' id='422' data-uid='dhp422'></a>kdo je vůdce a ušlechtilý hrdina,<br>
kdo je velkým zřecem, jenž nad vším zvítězil,<br>
kdo je prost žádostí, očištěný od zla a probuzený,<br>
toho nazývám bráhmanem</p>
<p><a class='sc' id='423' data-uid='dhp423'></a>kdo své dřívější životy poznal<br>
a nebeské světy i místa utrpení uzřel,<br>
kdo ukončení zrozování dosáhl<br>
a je mudrcem s dokonalým přímým poznáním,<br>
kdo dovršil vše, co lze dovršit,<br>
toho nazývám bráhmanem</p>
</blockquote>
<p class='end'>Konec sbírky Dhammapada</p>
<footer>
<p>Překlad <span class='author'>Štěpán Chromovský</span>.</p>
<p>(C) Přátelé Dhammy: http://dhamma.wz.cz/textarchive.htm</p>
<p>Prepared for SuttaCentral by <span class='editor'>Bhikkhu Sujato</span>.</p>
</footer>
</article>
</body>
</html>
