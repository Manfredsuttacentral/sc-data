<!DOCTYPE html>
<html>
<head>
<meta charset='UTF-8'>
<meta name='author' content='প্রজ্ঞাদর্শী ভিক্ষু'>
<title></title>
</head>
<body>
<article id='an10.172' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>দশক নিপাত</li>
<li class='vagga'>জানুশ্রোণি বর্গ</li>
</ul>
<h1 class='sutta'>১০.১৭২. দ্বিতীয় অধর্ম সূত্র</h1>
</header>
<p><a class='sc' id='sc1'></a>“হে ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।</p>
<p><a class='sc' id='sc2'></a>ভগবান এরূপ বলে আসন হতে উঠে বিহারকক্ষে প্রবেশ করলেন। অতঃপর ভগবানের প্রস্থানের অনতিবিলম্বে সমবেত ভিক্ষুদের এরূপ চিন্তা জাগল, “বন্ধু, বিস্তারিতভাবে না বলে অতি সংক্ষেপে এই বিষয় প্রকাশ করে ভগবান আসন হতে উঠে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ ভগবান কর্তৃক সংক্ষিপ্তরূপে ভাষিত এ বিষয়ের অর্থ কে আমাদের বিস্তৃতভাবে বর্ণনা করতে পারেন?”</p>
<p><a class='sc' id='sc3'></a>অতঃপর সেই ভিক্ষুদের এরূপ চিন্তা হলো, ‘আয়ুষ্মান মহাকাত্যায়ন শাস্তা কর্তৃক প্রশংসিত ও বিজ্ঞব্র‏হ্মচারীদের নিকট সম্মানিত। ভগবান কর্তৃক সংক্ষিপ্তরূপে ভাষিত বিষয়ের অর্থ বিস্তারিতভাবে বর্ণনা করতে এই আয়ুষ্মান মহাকাত্যায়নই সক্ষম। তাহলে আমরা আয়ুষ্মান মহাকাত্যায়নের নিকট গিয়ে এ বিষয়ে জিজ্ঞাসা করি। আয়ুষ্মান মহাকাত্যায়ন যেরূপ বর্ণনা করবেন সেরূপই আমরা অবধারণ করব।’</p>
<p><a class='sc' id='sc4'></a>অতঃপর সেই ভিক্ষুরা আয়ুষ্মান মহাকাত্যায়নের নিকট উপস্থিত হলেন। উপস্থিত হয়ে আয়ুষ্মান মহাকাত্যায়নের সাথে কুশল বিনিময় করলেন। কুশল বিনিময় ও প্রীতিপূর্ণ আলাপ শেষে একপাশে বসলেন। একান্তে উপবেশনের পর সেই ভিক্ষুরা আয়ুষ্মান মহাকাত্যায়নকে এরূপ বললেন :</p>
<p><a class='sc' id='sc5'></a>“হে আবুসো মহাকাত্যায়ন, আজ ভগবান বিস্তারিতভাবে না বলে অতি সংক্ষেপে এই বিষয় প্রকাশ করে আসন হতে উঠে বিহারকক্ষে প্রবেশ করছেন, ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’</p>
<p><a class='sc' id='sc6'></a>আবুসো মহাকাত্যায়ন, তখন ভগবানের প্রস্থানের অনতিবিলম্বে আমাদের এরূপ চিন্তা জাগল যে ‘বন্ধু, বিস্তারিতভাবে না বলে অতি সংক্ষেপে এই বিষয় প্রকাশ করে ভগবান আসন হতে উঠে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ ভগবান কর্তৃক সংক্ষিপ্তরূপে ভাষিত এ বিষয়ের অর্থ কে আমাদের বিস্তৃতভাবে বর্ণনা করতে পারেন?’ অতঃপর আবুসো মহাকাত্যায়ন, আমাদের এরূপ চিন্তা হলো, ‘আয়ুষ্মান মহাকাত্যায়ন শাস্তা কর্তৃক প্রশংসিত ও বিজ্ঞব্র‏হ্মচারীদের নিকট সম্মানিত। ভগবান কর্তৃক সংক্ষিপ্তরূপে ভাষণের অর্থ বিস্তৃতভাবে বর্ণনা করতে এই আয়ুষ্মান মহাকাত্যায়নই সক্ষম। তাহলে আমরা আয়ুষ্মান মহাকাত্যায়নের নিকট গিয়ে এ বিষয়ে জিজ্ঞাসা করি। আয়ুষ্মান মহাকাত্যায়ন যেরূপ বর্ণনা করবেন সেরূপই আমরা অবধারণ করব।’</p>
<p><a class='sc' id='sc7'></a>আয়ুষ্মান মহাকাত্যায়ন, আপনি উক্ত বিষয়ের অর্থ আমাদের নিকট বর্ণনা করুন।”</p>
<p><a class='sc' id='sc8'></a>“আবুসোগণ, বৃক্ষসার সংগ্রাহক ও বৃক্ষসার অন্বেষণকারী কোনো পুরুষ যেমন বৃক্ষসার অন্বেষণ করতে গিয়ে সারবান, স্থিত মহাবৃক্ষকে বাদ দিয়ে, মূল বাদ দিয়ে শাখা-পত্ররাশিতে সার অন্বেষণ করা উচিত বলে মনে করে; ঠিক তদ্রূপ শাস্তার সম্মুখাৎ উপস্থিত থেকেও আয়ুষ্মানগণ সেই ভগবানকে জিজ্ঞাসা না করে আমার নিকট এ বিষয়ের অর্থ জ্ঞাতব্য বলে মনে করছেন। আবুসোগণ, সেই ভগবান যথাযথই জানেন এবং দর্শন করেন। সবই তার চক্ষুর গোচরীভূত ও জ্ঞানের অন্তর্গত। তিনি ধার্মিক, ব্র‏হ্মস্বরূপ, বক্তা, প্রবক্তা, অর্থ মীমাংসক, অমৃতদাতা, ধর্মস্বামী, তথাগত। আপনাদের নিশ্চয়ই ভগবানের নিকট উপস্থিত হয়ে এ বিষয় জিজ্ঞাসা করার সুযোগ ছিল। ভগবান যেরূপ প্রকাশ করবেন সেরূপই আপনাদের ধারণ করা উচিত।”</p>
<p><a class='sc' id='sc9'></a>“নিশ্চয় আবুসো মহাকাত্যায়ন, সেই ভগবান যথাযথই জানেন ও দর্শন করেন। সবই তার চক্ষুর গোচরীভূত ও জ্ঞানের অন্তর্গত। তিনি ধার্মিক, ব্র‏হ্মস্বরূপ, বক্তা, প্রবক্তা, অর্থ মীমাংসক, অমৃতদাতা, ধর্মস্বামী, তথাগত। এবং ভগবানের নিকট উপস্থিত হয়ে এ বিষয়ে জিজ্ঞাসা করার সুযোগ আমাদের ছিল। ভগবান আমাদের যেরূপ প্রকাশ করতেন সেরূপেই আমরা অবধারণ করতে পারতাম। অধিকন্তু মহাকাত্যায়ন, অনুগ্রহপূর্বক তা ব্যাখ্যা করুন।”</p>
<p><a class='sc' id='sc10'></a>“তবে আবুসোগণ, শ্রবণ করুন, উত্তমরূপে মনোযোগ দিন, আমি ভাষণ করছি।”</p>
<p><a class='sc' id='sc11'></a>‘হ্যাঁ আবুসো’ বলে ভিক্ষুরা আয়ুষ্মান মহাকাত্যায়নকে প্রত্যুত্তর দিলে আয়ুষ্মান মহাকাত্যায়ন এরূপ বলতে লাগলেন :</p>
<p><a class='sc' id='sc12'></a>“আবুসোগণ, এই যে ভগবান আপনাদের বিস্তারিতভাবে না বলে অতি সংক্ষেপে এই বিষয় প্রকাশ করে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়ার কর্তব্য।’ সেই অধর্ম ও ধর্ম কিরূপ এবং অনর্থ ও অর্থও বা কিরূপ?</p>
<p><a class='sc' id='sc13'></a>আবুসোগণ, প্রাণিহত্যা হচ্ছে অধর্ম, আর প্রাণিহত্যা হতে বিরতি হলো ধর্ম। প্রাণিহত্যার প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং প্রাণিহত্যা হতে বিরতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc14'></a>আবুসোগণ, অপরের দ্রব্য গ্রহণ বা চুরি করা হচ্ছে অধর্ম, আর চুরি বিরতি হলো ধর্ম। চুরি করার দরুন যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং চুরি ছেড়ে দেয়ার প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc15'></a>আবুসোগণ, মিথ্যা কামাচার হচ্ছে অধর্ম, আর মিথ্যা কামাচার হতে বিরতি হলো ধর্ম। মিথ্যা কামাচারের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং মিথ্যা কামাচার হতে বিরতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc16'></a>আবুসোগণ, মিথ্যাবাক্য হচ্ছে অধর্ম, আর মিথ্যাবাক্য হতে বিরতি হলো ধর্ম। মিথ্যা বাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং মিথ্যাবাক্যের বিরতির দরুন যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc17'></a>আবুসোগণ, পিশুন বা ভেদবাক্য হচ্ছে অধর্ম, আর ভেদবাক্যের বিরতি হলো ধর্ম। ভেদবাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং ভেদবাক্যের বিরতির দরুন যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc18'></a>আবুসোগণ, কর্কশ বাক্য হচ্ছে অধর্ম, আর কর্কশ বাক্য হতে বিরতি হলো ধর্ম। কর্কশ বাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং কর্কশ বাক্য বিরতির দরুন যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc19'></a>আবুসোগণ, বৃথাবাক্য হচ্ছে অধর্ম, আর বৃথাবাক্য হতে বিরতি হলো ধর্ম। বৃথাবাক্যের প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং বৃথাবাক্য হতে বিরতির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc20'></a>আবুসোগণ, অভিধ্যা হচ্ছে অধর্ম, আর অনভিধ্যা হলো ধর্ম। অভিধ্যার প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং অনভিধ্যার প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc21'></a>আবুসোগণ, ব্যাপাদ হচ্ছে অধর্ম, আর অব্যাপাদ হলো ধর্ম। ব্যাপাদের কারণে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং অব্যাপাদের প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc22'></a>আবুসোগণ, মিথ্যাদৃষ্টি হচ্ছে অধর্ম, আর সম্যক দৃষ্টি হলো ধর্ম। মিথ্যাদৃষ্টির প্রত্যয়ে যে বহুবিধ পাপ-অকুশলধর্ম উৎপন্ন হয় তা-ই হচ্ছে অমঙ্গল এবং সম্যক দৃষ্টির প্রত্যয়ে যে বিবিধ কুশলধর্মের পূর্ণতা পায় তা-ই হচ্ছে মঙ্গল।</p>
<p><a class='sc' id='sc23'></a>আবুসোগণ, এই যে ভগবান আপনাদের বিস্তারিতভাবে না বলে অতি সংক্ষেপে এই বিষয় প্রকাশ করে বিহারকক্ষে প্রবেশ করেছেন যে ‘অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়ার কর্তব্য।’ ভগবান কর্তৃক সেই সংক্ষিপ্ত ভাষণের বিস্তৃত অর্থ আমি এরূপই মনে করি। আপনারা যদি ইচ্ছা করেন তবে পুনঃ ভগবানের নিকট গিয়ে এই বিস্তৃত অর্থ সম্বন্ধে জিজ্ঞাসা করতে পারেন। ভগবান আপনাদের যেরূপ ব্যাখ্যা করবেন, সেরূপই আপনারা অবধারণ করুন।”</p>
<p><a class='sc' id='sc24'></a>‘তাই হোক আবুসো’ বলে সেই ভিক্ষুরা আয়ুষ্মান মহাকাত্যায়নের ভাষণ অনুমোদন করে আসন হতে উঠে ভগবানের নিকট গেলেন। ভগবানের নিকট উপস্থিত হয়ে ভগবানকে অভিবাদন করে একপাশে বসলেন। একান্তে উপবেশনের পর সেই ভিক্ষুরা ভগবানকে এরূপ বললেন, “ভন্তে, ভগবান আমাদের বিস্তারিতভাবে না বলে অতি সংক্ষেপে এই বিষয় প্রকাশ করে বিহারকক্ষে প্রবেশ করেছেন যে ‘অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।”</p>
<p><a class='sc' id='sc25'></a>“ভন্তে, তখন ভগবানের প্রস্থানের অনতিবিলম্বে আমাদের এরূপ চিন্তা জাগল যে ‘বন্ধু, বিস্তারিতভাবে না বলে অতি সংক্ষেপে এই বিষয় প্রকাশ করে ভগবান আসন হতে উঠে বিহারকক্ষে প্রবেশ করেছেন যে ‘ভিক্ষুগণ, অধর্ম ও ধর্ম সম্বন্ধে জ্ঞাতব্য এবং অমঙ্গল ও মঙ্গল সম্পর্কে ও জ্ঞাতব্য। অধর্ম ও ধর্ম জ্ঞাত হয়ে এবং অমঙ্গল ও মঙ্গল সম্বন্ধে বিদিত হয়ে যথাযথ ধর্ম ও যথাযথ মঙ্গলে প্রতিপন্ন হওয়া কর্তব্য।’ ভগবান কর্তৃক সংক্ষিপ্তরূপে ভাষিত এ বিষয়ের অর্থ কে আমাদের বিস্তৃতভাবে বর্ণনা করতে পারেন?’</p>
<p><a class='sc' id='sc26'></a>অতঃপর ভন্তে, আমাদের এরূপ চিন্তা হলো, ‘আয়ুষ্মান মহাকাত্যায়ন শাস্তা কর্তৃক প্রশংসিত ও বিজ্ঞব্র‏হ্মচারীদের নিকট সম্মানিত। ভগবান কর্তৃক সংক্ষিপ্তরূপে ভাষিত বিষয়ের অর্থ বিস্তারিতভাবে বর্ণনা করতে এই আয়ুষ্মান মহাকাত্যায়নই সক্ষম। তাহলে আমরা আয়ুষ্মান মহাকাত্যায়নের নিকট গিয়ে এ বিষয়ে জিজ্ঞাসা করি। আয়ুষ্মান মহাকাত্যায়ন যেরূপ বর্ণনা করবেন সেরূপই আমরা অবধারণ করব।’</p>
<p><a class='sc' id='sc27'></a>তার পর ভন্তে, আমরা আয়ুষ্মান মহাকাত্যায়নের নিকট যাই এবং এই বিষয়ে জিজ্ঞাসা করি।</p>
<p><a class='sc' id='sc28'></a>ভন্তে, তখন আয়ুষ্মান মহাকাত্যায়ন আমাদের এই এই প্রকারে এবং এই এই পদব্যঞ্জনে বিষয়টি ব্যাখ্যা করলেন।”</p>
<p><a class='sc' id='sc29'></a>“সাধু, ভিক্ষুগণ, সাধু। ভিক্ষুগণ, মহাকাত্যায়ন পণ্ডিত, সে মহাপ্রাজ্ঞ। ভিক্ষুগণ, তোমরা আমার নিকট উপস্থিত হয়ে তা জিজ্ঞাসা করলে আমিও সেরূপই প্রত্যুত্তর দিতাম যেরূপে মহাকাত্যায়ন কর্তৃক ব্যাখ্যাত হয়েছে। এ বিষয়ের অর্থ সেরূপই, সেরূপই তা অবধারণ কর।” ষষ্ঠ সূত্র।</p>
<footer>
<p>অনুবাদক : <span class='author'>%author</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
