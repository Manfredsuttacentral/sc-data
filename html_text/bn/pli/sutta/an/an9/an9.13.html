<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.13' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সিংহনাদ বর্গ</li>
</ul>
<h1 class='sutta'>৯.১৩. কোট্ঠিক/কোট্ঠিত সূত্র</h1>
</header>
<p><a class='sc' id='sc1'></a>অতঃপর আয়ুষ্মান মহাকোট্ঠিত শ্রদ্ধেয় সারিপুত্রকে দর্শন করতে উপস্থিত হয়েছিলেন, উপস্থিত হয়ে আয়ুষ্মান সারিপুত্রের সাথে কুশল বাক্য বিনিময় করেন, কুশল বাক্য বিনিময়ের পর একপ্রান্তে উপবেশন করেন। একপ্রান্তে উপবিষ্ট শ্রদ্ধেয় মহাকোট্ঠিত শ্রদ্ধেয় সারিপুত্রকে এরূপ বললেন, “বন্ধু সারিপুত্র, এটা কিরূপ? কেউ কি এ আশায় ভগবানের নিকট ব্রহ্মচর্য বাস করেঃ “বর্তমানে এখানে আমি যা কিছু অনুভব করছি ভবিষ্যতেও আমি যেন অনুরূপ অনুভব করতে পারি।””</p>
<blockquote class='gatha'>
<p><a class='sc' id='sc2'></a>“প্রকৃতপক্ষে তা নহে বন্ধু।”<br>
“কিন্তু বন্ধু সারিপুত্র, এটা কি এর ঠিক বিপরীতটা?”<br>
“না বন্ধু, প্রকৃতপক্ষে তা নয়।”</p>
</blockquote>
<p><a class='sc' id='sc3'></a>“বন্ধু সারিপুত্র, “যে কর্ম সুখবেদনীয়, আমার সেই কর্ম দুঃখবেদনীয় হোক” এ আশায় কি কেউ ভগবানের নিকট ব্রহ্মচর্য বাস করে?”</p>
<p><a class='sc' id='sc4'></a>“বন্ধু, সত্য-সত্যই তা নহে।”</p>
<p><a class='sc' id='sc5'></a>“কেমন বন্ধু সারিপুত্র, “যে কর্ম দুঃখবেদনীয়, আমার সেই কর্ম সুখবেদনীয় হোক,” এ আশায় কি কেউ ভগবানের নিকট ব্রহ্মচর্য বাস করে?”</p>
<p><a class='sc' id='sc6'></a>“বন্ধু সত্যই তা নহে।”</p>
<p><a class='sc' id='sc7'></a>“বন্ধু সারিপুত্র, এটা কেমন, “যে কর্ম পরিপক্ববেদনীয়, আমার সে কর্ম অপরিপক্ববেদনীয় হোক” এ আশায় কি কেউ ভগবানের অধীনে ব্রহ্মচর্য বাস করে?”</p>
<p><a class='sc' id='sc8'></a>“বন্ধু, প্রকৃতপক্ষে তা নহে।”</p>
<p><a class='sc' id='sc9'></a>“বন্ধু সারিপুত্র, এটা কেমন, “যে কর্ম অপরিপক্ববেদনীয়, আমার সে কর্ম পরিপক্ববেদনীয় হোক” এ আশায় কি কেউ ভগবানের নিকট ব্রহ্মচর্য বাস করে?””</p>
<p><a class='sc' id='sc10'></a>“বন্ধু, সত্যই তা নহে।”</p>
<p><a class='sc' id='sc11'></a>“এটা কেমন, বন্ধু সারিপুত্র, “যে কর্ম বহুবেদনীয়, আমার সে কর্ম অল্পবেদনীয় হোক” এ আশায় কি কেউ ভগবানের অধীনে ব্রহ্মচর্য উদ্‌যাপন করে?””</p>
<p><a class='sc' id='sc12'></a>“না বন্ধু, প্রকৃতপক্ষে তা নহে।”</p>
<p><a class='sc' id='sc13'></a>“এটা কেমন, বন্ধু সারিপুত্র, “যে কর্ম অল্পবেদনীয়, আমার সে কর্ম বহুবেদনীয় হোক” এ আশায় কি কেউ ভগবানের নিকট ব্রহ্মচর্য বাস করে?””</p>
<p><a class='sc' id='sc14'></a>“না বন্ধু, তা নহে।”</p>
<p><a class='sc' id='sc15'></a>“এটা কেমন, বন্ধু সারিপুত্র, “যে কর্ম বেদনীয়, আমার সেই কর্ম অবেদনীয় হোক” এ আশায় কি কেউ ভগবানের নিকট ব্রহ্মচর্য বাস করে?””</p>
<p><a class='sc' id='sc16'></a>“বন্ধু, সত্যই তা নহে।”</p>
<p><a class='sc' id='sc17'></a>“বন্ধু সারিপুত্র, এটা কেমন, “যে কর্ম অবেদনীয়, আমার সে কর্ম বেদনীয় হোক” এ আশায় কি কেউ ভগবানের নিকট ব্রহ্মচর্য আচরণ করে?””</p>
<p><a class='sc' id='sc18'></a>“না বন্ধু, সত্যই তা নহে।”</p>
<p><a class='sc' id='sc19'></a>“বন্ধু সারিপুত্র, এটা কীরূপ? “বর্তমানে এখানে আমি যা কিছু অনুভব করছি ভবিষ্যতেও আমি যেন অনুভব করতে পারি” কেউ কি এ আশায় ভগবানের নিকট ব্রহ্মচর্য বাস করে?” এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, প্রকৃতপক্ষে তা নহে।””</p>
<p><a class='sc' id='sc20'></a>“বন্ধু সারিপুত্র, এটা কেমন “যে কর্ম ভবিষ্যৎ বেদনীয়, আমার সে কর্ম বর্তমান বেদনীয় হোক” এ আশায় কি কেউ ভগবানের নিকট ব্রহ্মচর্য বাস করে?” “এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, সত্যই তা নহে।”</p>
<p><a class='sc' id='sc21'></a>“তাহলে বন্ধু সারিপুত্র, এটা কেমন, “কর্ম সুখবেদনীয়, আমার সে কর্ম দুঃখবেদনীয় হোক”, এ আশায় কি কেউ ভগবানের নিকট ব্রহ্মচর্য বাস করে?” “এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, প্রকৃতপক্ষে তা নহে।”</p>
<p><a class='sc' id='sc22'></a>“বন্ধু সারিপুত্র, এটা কেমন, “যে কর্ম দুঃখবেদনীয়, আমার সে কর্ম সুখবেদনীয় হোক”, এ আশায় কি কেউ ভগবানের নিকট ব্রহ্মচর্য বাস করে?” “এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, সত্য সত্যই তা নহে।”</p>
<p><a class='sc' id='sc23'></a>“বন্ধু সারিপুত্র, এটা কেমন, “যে কর্ম পরিপক্ববেদনীয়, আমার সে কর্ম অপরিপক্ববেদনীয় হোক” এ আশায় কি কেউ ভগবানের নিকট ব্রহ্মচর্য বাস করে?” “এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, সত্যই তা নহে।”</p>
<p><a class='sc' id='sc24'></a>“বন্ধু সারিপুত্র, এটা কেমন, “যে কর্ম অপরিপক্ববেদনীয়, আমার সে কর্ম পরিপক্ববেদনীয় হোক” এ আশায় কি কেউ ভগবানের নিকট ব্রহ্মচর্য যাপন করে?” “এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, প্রকৃতপক্ষে তা নহে।”</p>
<p><a class='sc' id='sc25'></a>“বন্ধু সারিপুত্র, এটা কেমন, “যে কর্ম বহুবেদনীয়, আমার সে কর্ম অল্পবেদনীয় হোক” এ প্রত্যাশায় কি কেউ ভগবানের নিকট ব্রহ্মচর্য যাপন করে?” “এ প্রশ্নের উত্তরে আপনি বলেছেন, “না বন্ধু, প্রকৃতপক্ষে তা নহে।”</p>
<p><a class='sc' id='sc26'></a>“বন্ধু সারিপুত্র, এটা কেমন, “যে কর্ম অল্পবেদনীয়, আমার সে কর্ম বহুবেদনীয় হোক” এ আশায় কি কেউ ভগবানের নিকট ব্রহ্মচর্য যাপন করে?” “এভাবে জিজ্ঞাসিত প্রশ্নের উত্তরে আপনি বলেছেন, “না বন্ধু, প্রকৃতপক্ষে তা নহে।””</p>
<p><a class='sc' id='sc27'></a>“বন্ধু সারিপুত্র, “যে কর্ম বেদনীয়, আমার সে কর্ম অবেদনীয় হোক” এ আশায় কি কেউ ভগবানের নিকট ব্রহ্মচর্য যাপন করে?” “এ প্রশ্নের উত্তরে আপনি বলেছেন, “না বন্ধু, সত্যই তা নহে।”</p>
<p><a class='sc' id='sc28'></a>“বন্ধু সারিপুত্র, এটা কেমন, “যে কর্ম অবেদনীয়, আমার সে কর্ম বেদনীয় হোক” এ আশায় কি কেউ ভগবানের নিকট ব্রহ্মচর্য যাপন করে?” “এ প্রশ্নের উত্তরে আপনি বলেছেন, “না বন্ধু, প্রকৃতপক্ষে তা নহে।” তাহলে ভগবানের নিকট ব্রহ্মচর্য যাপনের কারণ কী?”</p>
<p><a class='sc' id='sc29'></a>“বন্ধু, যা কিছু অজ্ঞাত তা জানার জন্য, যা কিছু অদৃষ্ট তা দর্শনের জন্য, যা কিছু অপ্রাপ্ত তার প্রাপ্তির জন্য, যা কিছু অপ্রত্যক্ষ তার প্রত্যক্ষণ বা আয়ত্তের জন্য ভগবানের নিকট ব্রহ্মচর্য জীবন যাপিত হয়।”</p>
<p><a class='sc' id='sc30'></a>“বন্ধু, যা কিছু অজ্ঞাত তা জানার জন্য, যা কিছু অদৃষ্ট তা দর্শনের জন্য, যা কিছু অপ্রাপ্ত তার প্রাপ্তির জন্য, যা কিছু অপ্রত্যক্ষ তার প্রত্যক্ষণ বা আয়ত্তের জন্য কি ভগবানের নিকট ব্রহ্মচর্য জীবন যাপিত হয়?”</p>
<p><a class='sc' id='sc31'></a>“এটা দুঃখ, যা কিছু অজ্ঞাত তা জানার জন্য, যা কিছু অদৃষ্ট তা দর্শনের জন্য, যা কিছু অপ্রাপ্ত তা প্রাপ্তির জন্য, যা কিছু অপ্রত্যক্ষ তা প্রত্যক্ষণ এবং আয়ত্তের জন্য ভগবানের নিকট ব্রহ্মচর্য জীবন যাপিত হয়।”</p>
<p><a class='sc' id='sc32'></a>“এটা দুঃখ সমুদয়, যা কিছু অজ্ঞাত তা জানার জন্য, যা কিছু অদৃষ্ট তা দর্শনের জন্য, যা কিছু অপ্রাপ্ত তা প্রাপ্তির জন্য, যা কিছু অপ্রত্যক্ষ তা প্রত্যক্ষণ এবং আয়ত্তের জন্য ভগবানের নিকট ব্রহ্মচর্য জীবন যাপিত হয়।”</p>
<p><a class='sc' id='sc33'></a>“এটা দুঃখ নিরোধ, এটা অজ্ঞাত, অদৃষ্ট, অপ্রাপ্ত, অপ্রত্যক্ষ বা অনায়ত্ত এবং বন্ধু, এটা জানার জন্য, দর্শনের জন্য, প্রাপ্তির জন্য, প্রত্যক্ষণ এবং আয়ত্তের জন্য ভগবানের নিকট ব্রহ্মচর্য জীবন যাপিত হয়।”</p>
<p><a class='sc' id='sc34'></a>“এটা দুঃখনিরোধগামিনী প্রতিপদা, এটা অজ্ঞাত অদৃষ্ট, অপ্রাপ্ত, অপ্রত্যক্ষ বা অনায়ত্ত এবং বন্ধু, এটা জানার জন্য, দর্শনের জন্য, প্রাপ্তির জন্য, প্রত্যক্ষণ এবং আয়ত্তের জন্য ভগবানের নিকট ব্রহ্মচর্য জীবন যাপিত হয়।”</p>
<p><a class='sc' id='sc35'></a>“বন্ধু, এটা অজ্ঞাত, অদৃষ্ট, অপ্রাপ্ত, অপ্রত্যক্ষ বা অনায়ত্ত, এটা জানার জন্য, দর্শনের জন্য, প্রাপ্তির জন্য, প্রত্যক্ষণ বা আয়ত্তের জন্য ভগবানের নিকট ব্রহ্মচর্য জীবন যাপিত হয়।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
