<!DOCTYPE html>
<html>
<head>
<meta charset='UTF-8'>
<meta name='author' content='সুমঙ্গল বড়ুয়া'>
<title></title>
</head>
<body>
<article id='an9.21' lang='bn'>
<header>
<ul>
<li class='nikaya'>অঙ্গুত্তরনিকায়</li>
<li class='nipata'>নবক নিপাত</li>
<li class='vagga'>সত্ত্বাবাস বর্গ</li>
</ul>
<h1 class='sutta'>৯.২১. ত্রি-স্থান সূত্র</h1>
</header>
<p><a class='sc' id='sc1'></a>“হে ভিক্ষুগণ, তিন উপায়ে উত্তর কুরুর মনুষ্যগণ তাবতিংস দেবগণ ও জম্বুদ্বীপের মনুষ্যগণ হতে উৎকৃষ্টতর। তিন কী কী?</p>
<p><a class='sc' id='sc2'></a>তাদের বিশেষ গুণাবলী হচ্ছে নিঃস্বার্থপরতা, লোভবিহীনতা এবং আয়ুর স্থায়িত্ব।</p>
<p><a class='sc' id='sc3'></a>হে ভিক্ষুগণ, এই তিন উপায়ে উত্তরকুরুর মনুষ্যগণ তাবতিংস দেবগণ ও জম্বুদ্বীপের মনুষ্যগণ হতে উৎকৃষ্টতর।</p>
<p><a class='sc' id='sc4'></a>হে ভিক্ষুগণ, এই তিন উপায়ে তাবতিংস দেবগণ উত্তরকুরু ও জম্বুদ্বীপের মনুষ্যগণ অপেক্ষা শ্রেষ্ঠতর। তিন কী কী?</p>
<p><a class='sc' id='sc5'></a>দিব্য-আয়ু, দিব্যবর্ণ ও দিব্যসুখ।</p>
<p><a class='sc' id='sc6'></a>হে ভিক্ষুগণ, এই তিন ক্ষেত্রে তাবতিংস দেবগণ উত্তরকুরু ও জম্বুদ্বীপের মনুষ্যগণ অপেক্ষা শ্রেষ্ঠতর।</p>
<p><a class='sc' id='sc7'></a>ভিক্ষুগণ, এই তিন ক্ষেত্রে জম্বুদ্বীপের মনুষ্যগণ উত্তরকুরুর মনুষ্যগণ ও তাবতিংস দেবগণ অপেক্ষা উৎকৃষ্টতর। তিন কী কী?</p>
<p><a class='sc' id='sc8'></a>তারা বীরত্বপূর্ণ, স্মৃতিমান এবং তথায় ব্রহ্মচর্যবাস করা যায়।</p>
<p><a class='sc' id='sc9'></a>হে ভিক্ষুগণ, এই তিন ক্ষেত্রে জম্বুদ্বীপের মনুষ্যগণ উত্তরকুরুর মনুষ্যগণ ও তাবতিংস দেবগণ অপেক্ষা উৎকৃষ্টতর।”</p>
<footer>
<p>অনুবাদক : <span class='author'>সুমঙ্গল বড়ুয়া</span> (<span class='publication-date'>2018</span>)।</p>
<p>Prepared for SuttaCentral by <span class='editor'>Aminah Borg-Luck</span>.</p>
</footer>
</article>
</body>
</html>
