<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap117' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১২. মহাপরিবার বর্গ</li>
</ul>
<h1>৫. সুবর্ণপুষ্পিয় স্থবির অপদান</h1>
</header>
<p><a class='bk' id='bk40'></a>লোকশ্রেষ্ঠ নরোত্তম বিপস্সী ভগবান উপবিষ্ট হয়ে বিশাল জনতাকে অমৃতপদ নির্বাণ ধর্মদেশনা করেছিলেন।</p>
<p><a class='bk' id='bk41'></a>সেই দ্বিপদশ্রেষ্ঠ ভগবান বুদ্ধের ধর্মদেশনা শুনে আমি চারটি সুবর্ণপুষ্প তাঁকে দান করেছিলাম।</p>
<p><a class='bk' id='bk42'></a>সেই চারটি সুবর্ণপুষ্প বুদ্ধ প্রমুখ সমগ্র পরিষদের ওপর শামিয়ানা হয়ে ছায়া দিয়েছিল। তখন সুবর্ণপুষ্পের প্রভা ও বুদ্ধশরীরের প্রভা মিলে একাকার হয়ে চতুর্দিক বিপুল আলোয় আলোকিত হয়েছিল।</p>
<p><a class='bk' id='bk43'></a>সেই অসম্ভব সুন্দর দৃশ্য প্রত্যক্ষ করে আমি ভগবান বুদ্ধের প্রতি উদগ্রচিত্ত, প্রসন্নমনা, কৃতাঞ্জলি ও অসম্ভব ভক্তিপ্রবণ হয়েছিলাম।</p>
<p><a class='bk' id='bk44'></a>আমি সুব্রত সম্বুদ্ধকে মনে মনে প্রার্থনা জানিয়েছিলাম এবং সশ্রদ্ধ বন্দনা নিবেদন করেছিলাম। আমি আমার খুশির কথা সবাইকে জানিয়ে নিজের বাসভবনে চলে গিয়েছিলাম।</p>
<p><a class='bk' id='bk45'></a>আমি আমার বাসভবনে উপবিষ্ট হওয়ার পরও বুদ্ধশ্রেষ্ঠকে স্মরণ করছিলাম। সেই চিত্ত-প্রসন্নতার কারণে আমি তুষিত দেবলোকে জন্মগ্রহণ করেছিলাম।</p>
<p><a class='bk' id='bk46'></a>আজ থেকে একানব্বই কল্প আগে আমি বহু পুষ্প দান করেছিলাম, তারপর থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk47'></a>আজ থেকে তেতাল্লিশ কল্প আগে আমি ষোলোবার নেত্তিসম্মত নামক মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk48'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সুবর্ণপুষ্পিয় স্থবির এই গাথাগুলো ভাষণ করেছিলেন।</p>
<p class='endsutta'>[সুবর্ণপুষ্পিয় স্থবির অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
