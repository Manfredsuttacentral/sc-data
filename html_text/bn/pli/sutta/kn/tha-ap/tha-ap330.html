<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap330' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৩৩. উমাপুষ্পিয় বর্গ</li>
</ul>
<h1>৮. সুমনা বেলিয় স্থবির অপদান</h1>
</header>
<p><a class='bk' id='bk64'></a>বিপুল জনতা সমবেত হয়ে ত্রিলোকশ্রেষ্ঠ বেস্সভূ ভগবানকে মহাপূজা করছিলেন।</p>
<p><a class='bk' id='bk65'></a>আমি সুধাপাত্র তৈরি করে ও সুমনাপুষ্পে অলংকার তৈরি করে ভগবানের সিংহাসনের সামনে পূজা করেছিলাম।</p>
<p><a class='bk' id='bk66'></a>বিপুল জনতা সমবেত হয়ে সেখানে উত্তম পুষ্পগুলো দেখছিলেন এবং ভাবছিলেন, কে এই পুষ্পগুলো দিয়ে বুদ্ধশ্রেষ্ঠকে পূজা করেছে?</p>
<p><a class='bk' id='bk67'></a>সেই চিত্ত-প্রসন্নতার কারণে আমি নির্মাণরতি দেবলোকে জন্মেছিলাম এবং পূর্বকৃত সুকর্মের ফল ভোগ করেছিলাম।</p>
<p><a class='bk' id='bk68'></a>আমি দেবলোকে অথবা মনুষ্যলোকে যেখানেই জন্মগ্রহণ করি না কেন, সবখানেই আমি সকলের প্রিয় হতাম। এটি আমার পুষ্পপূজারই ফল।</p>
<p><a class='bk' id='bk69'></a>আমি কখনো কোনো সময় কায়-বাক্য-মনে এই ত্রিদ্বারে সংযত তপস্বীদের আক্রোশ করিনি।</p>
<p><a class='bk' id='bk70'></a>সেই সুচরিত কর্ম-প্রভাবে ও প্রার্থনাবলে আমি সকলের কাছেই পূজিত হতাম। এটি আমার আক্রোশ না করারই ফল।</p>
<p><a class='bk' id='bk71'></a>আজ থেকে এগার কল্প আগে আমি হাজার অরযুক্ত সপ্তরত্ন-সমন্বিত মহাপরাক্রমশালী চক্রবর্তী রাজা হয়েছিলাম।</p>
<p><a class='bk' id='bk72'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সুমনা বেলিয় স্থবির এই গাথাগুলো ভাষণ করেছিলেন।</p>
<p class='endsutta'>[সুমনা বেলিয় স্থবির অপদান অষ্টম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
