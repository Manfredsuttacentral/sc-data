<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap198' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>২০. তমালপুষ্পিয় বর্গ</li>
</ul>
<h1>৬. কিশলয়পূজক স্থবির অপদান</h1>
</header>
<p><a class='bk' id='bk28'></a>দ্বারবতী নগরে একটি পুষ্পোদ্যান ছিল। ঠিক তার পাশেই ছিল একটি দৃষ্টিনন্দন সৌন্দর্যবর্ধক কূপ, যেখানে পা ধোয়া, স্নান করা ও খাওয়া সবকিছুই করা যায়।</p>
<p><a class='bk' id='bk29'></a>নিজ বলে সুপ্রতিষ্ঠিত, সুদৃঢ় ও অপরাজিত সিদ্ধার্থ বুদ্ধ আমার প্রতি অশেষ অনুকম্পা করে উন্মুক্ত আকাশপথ দিয়ে যাচ্ছিলেন।</p>
<p><a class='bk' id='bk30'></a>আমি তখন মহর্ষি বুদ্ধকে পূজা করার মতো অন্য কিছুই দেখতে পাচ্ছিলাম না। এমন সময় আমি অশোক-পাতা দেখে সেগুলোই আকাশে ছুঁড়ে মেরেছিলাম।</p>
<p><a class='bk' id='bk31'></a>আশ্চর্য হলেও সত্য, সেই অশোক-পাতাগুলো বুদ্ধের পেছন পেছন যাচ্ছিল। সেই আশ্চর্যজনক দৃশ্য দেখে আমি ভীষণ সংবেগপ্রাপ্ত হয়েছিলাম। ভেবেছিলাম, অহো, বুদ্ধের এ কী মহত্ত্ব!</p>
<p><a class='bk' id='bk32'></a>আজ থেকে চুরানব্বই কল্প আগে আমি যেই অশোক-পাতা দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk33'></a>আজ থেকে সাঁইত্রিশ কল্প আগে আমি একবার সপ্তরত্ন-সমন্বিত মহাপরাক্রমশালী একেশ্বর চক্রবর্তী রাজা হয়েছিলাম।</p>
<p><a class='bk' id='bk34'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান কিশলয়পূজক স্থবির এই গাথাগুলো ভাষণ করেছিলেন।</p>
<p class='endsutta'>[কিশলয়পূজক স্থবির অপদান ষষ্ঠ সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
