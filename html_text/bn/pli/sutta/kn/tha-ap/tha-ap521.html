<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap521' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>৫২. ফলদায়ক বর্গ</li>
</ul>
<h1>৯. সর্বফলদায়ক স্থবির অপদান</h1>
</header>
<p><a class='bk' id='bk51'></a> আমি তখন বর্বণ নামক মন্ত্রধর ব্রাহ্মণ ছিলাম। আমার দশটি পুত্রকে ত্যাগ করে বনে প্রবেশ করেছিলাম।</p>
<p><a class='bk' id='bk52'></a> সুবিভক্ত, মনোরম একটি আশ্রম তৈরি করে ও একটি পর্ণশালা তৈরি করে আমি গহীন বনে বসবাস করছিলাম।</p>
<p><a class='bk' id='bk53'></a> পরম পূজনীয় লোকবিদ পদুমুত্তর বুদ্ধ আমাকে উদ্ধারের মানসে আমার আশ্রমে এসেছিলেন।</p>
<p><a class='bk' id='bk54'></a> বুদ্ধের আগমনে ও অমিত পুণ্যপ্রভাবে সমগ্র বনস- বিপুল আলোয় আলোকিত হয়েছিল। তখন গহীন বন যেন জ্বল জ্বল করছিল।</p>
<p><a class='bk' id='bk55'></a> বুদ্ধশ্রেষ্ঠের এমন অতিপ্রাকৃত প্রভাব দেখে আমি একটি পাত্রে করে ফল দিয়ে পূজা করেছিলাম।</p>
<p><a class='bk' id='bk56'></a> সম্বুদ্ধের কাছে গিয়ে গোটা ঝুড়িটিসহ দান করেছিলাম। বুদ্ধ আমার প্রতি অশেষ অনুকম্পাবশত এই কথা বলেছিলেন :</p>
<p><a class='bk' id='bk57'></a> লাঠিতে ভর দিয়ে আমার পেছন পেছন আস। নিজ হাতে সংঘকে পরিভোগ করাও। তোমার বহু পুণ্য হবে।</p>
<p><a class='bk' id='bk58'></a> তখন আমি সেই ঝুড়িটি নিয়ে ভিক্ষুসংঘকে দান করেছিলাম। তাতে আমি অতীব প্রসন্নচিত্ত হয়ে আমি তুষিত স্বর্গে উৎপন্ন হয়েছিলাম।</p>
<p><a class='bk' id='bk59'></a> সেখানে আমি পুণ্যপ্রভাবে দিব্য নাচ, গান, বাদ্য-বাজানার দ্বারা নিয়ত সুখ ভোগ করেছিলাম।</p>
<p><a class='bk' id='bk60'></a> আমি দেবলোকে অথবা মনুষ্যলোকে যেখানেই জন্ম গ্রহণ করি না কেন, সর্বত্রই আমার ভোগসম্পত্তির কোনো কমতি ছিল না। এটি আমার ফলদানেরই ফল।</p>
<p><a class='bk' id='bk61'></a> বুদ্ধকে ফল দান করে আমি সসাগরা পৃথিবীর চারটি দ্বীপ শাসন করেছিলাম।</p>
<p><a class='bk' id='bk62'></a> আকাশে যত পাখি উড়ে থাকে, তারাও আমার বশে আসত। এটি আমার ফলদানেরই ফল।</p>
<p><a class='bk' id='bk63'></a> সমগ্র বনভূমিজুড়ে যত যক্ষ, ভূত, রাক্ষস, কুম্ভা-, গরুল আছে, তারা সবাই আমার পরিচর্যা করত।</p>
<p><a class='bk' id='bk64'></a> মৌমাছি, ডাঁশ, মশক-তারাও আমার বশে আসত। এটি আমার বুদ্ধকে ফল দানেরই ফল।</p>
<p><a class='bk' id='bk65'></a> ভীষণ শত্তিশালী সুপর্ণ নামক শকুন পাখিরাও আমার আশ্রয়ে চলে আসত। এটি আমার ফল দানেরই ফল।</p>
<p><a class='bk' id='bk66'></a> ঋদ্ধিমান, মহাযশস্বী, দীর্ঘায়ুসম্পন্ন নাগেরাও আমার বশে আসত। এটি আমার ফলদানেরই ফল।</p>
<p><a class='bk' id='bk67'></a> সিংহ, বাঘ, নেক্রেবাঘ, ভালুক-সবাই আমার বশে আসত। এটি আমার ফলদানেরই ফল।</p>
<p><a class='bk' id='bk68'></a> আকাশবাসী, ভূমিবাসী, গৃহ-নক্ষত্রবাসী সকলেই আমার আশ্রয়ে আসত। এটি আমার ফলদানেরই ফল।</p>
<p><a class='bk' id='bk69'></a> সুদুর্শন, সুনিপুণ, গম্ভীর ও সুপ্রকাশিতকে স্পর্শ করে আমি এখন অবস্থান করছি।</p>
<p><a class='bk' id='bk70'></a> আমি অষ্ট বিমোক্ষ স্পর্শ করে সম্পূর্ণ অনাসক্ত, বীর্যবান ও প্রজ্ঞাবান হয়ে অবস্থান করছি। এটি আমার ফল দানেরই ফল।</p>
<p><a class='bk' id='bk71'></a> মার্গফললাভী যেসব ক্ষীণদোষ, মহাযশস্বী বুদ্ধপুত্রগণ আছেন আমি তাদের অন্যতম। এটি আমার ফলদানেরই ফল।</p>
<p><a class='bk' id='bk72'></a> পূর্বকৃত পুণ্যপ্রভাবে অভিজ্ঞার পূর্ণতা সাধন করে ও সর্বাসব ক্ষয় করে সম্পূর্ণ অনাসক্ত হয়েই আমি অবস্থান করছি।</p>
<p><a class='bk' id='bk73'></a> যেসব বুদ্ধপুত্র ত্রিবিদ্যালাভী, ঋদ্ধিমান, মহাযশস্বী, দিব্যকানলাভী আছেন আমি তাদের একজন।</p>
<p><a class='bk' id='bk74'></a> আজ থেকে লক্ষকল্প আগে আমি যেই ফল দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার ফলদানেরই সুফল।</p>
<p><a class='bk' id='bk75'></a> আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk76'></a> বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk77'></a> চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান সর্বফলদায়ক স্থবির এই গাথাগুলো ভাষণ করেছিলেন।</p>
<p class='endsutta'>[সর্বফলদায়ক স্থবির অপদান নবম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
