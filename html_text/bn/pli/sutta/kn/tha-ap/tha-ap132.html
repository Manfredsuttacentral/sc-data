<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='tha-ap132' lang='bn'>
<header>
<ul>
<li class='division'>অপদান (প্রথম খণ্ড)</li>
<li class='division'>১৩. সেরেয়্য বর্গ</li>
</ul>
<h1>১০. পদুমপূজক স্থবির অপদান</h1>
</header>
<p><a class='bk' id='bk97'></a>হিমালয়ের অনতিদূরে গৌতমক নামক পর্বত ছিল, যেটি নানা ধরনের গাছগাছালিতে ভরা ও ভূমিবাসী দেবগণের আবাসস্থল।</p>
<p><a class='bk' id='bk98'></a>সেই পর্বতের মাঝখানে একটি বিশাল আশ্রম নির্মিত হয়েছিল। সেই আশ্রমে আমি সশিষ্য পরিবেষ্টিত হয়ে বসবাস করছিলাম।</p>
<p><a class='bk' id='bk99'></a>আমি শিষ্যগণকে সম্বোধন করে বলেছিলাম, আমার শিষ্যরা, তোমরা এদিকে এসো, পদুমপুষ্প নিয়ে আসো। দ্বিপদশ্রেষ্ঠ বুদ্ধকে আমি পূজা করব।</p>
<p><a class='bk' id='bk100'></a>আমার কথায় সাই দিয়ে আমার শিষ্যগণ পদুমপুষ্প নিয়ে এসেছিল। তাদের সঙ্গে নিয়েই আমি বুদ্ধকে পূজা করেছিলাম।</p>
<p><a class='bk' id='bk101'></a>তখন আমি আমার সকল শিষ্যকে একত্র করে এই বলে অনুশাসন করেছিলাম, তোমরা প্রমত্ত হয়ে জীবন যাপন করিও না। অপ্রমত্ত বড়ই সুখাবহ।</p>
<p><a class='bk' id='bk102'></a>এভাবে শিষ্যদের অনুশাসন করে আমি অপ্রমত্ত হয়েই মৃত্যুবরণ করেছিলাম।</p>
<p><a class='bk' id='bk103'></a>আজ থেকে একানব্বই কল্প আগে আমি যেই পুষ্পপূজা করেছিলাম, তারপর থেকে একবারও আমাকে দুর্গতিতে পড়তে হয়নি। এটি আমার বুদ্ধপূজারই ফল।</p>
<p><a class='bk' id='bk104'></a>আজ থেকে একান্ন কল্প আগে আমি ‘জলুত্তমো’ নামক সপ্তরত্ন-সমন্বিত মহাপরাক্রমশলী চক্রবর্তী রাজা হয়েছিলাম।</p>
<p><a class='bk' id='bk105'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই আয়ুষ্মান পদুমপূজক স্থবির এই গাথাগুলো ভাষণ করেছিলেন।</p>
<p class='endsutta'>[পদুমপূজক স্থবির অপদান নবম সমাপ্ত]</p>
<p class='endsection'>[সেরেয়্য বর্গ ত্রয়োদশ]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Ayya Kathrin Vimalañāṇī Bhikkhunī</span>.</p>
</footer>
</article>
</body>
</html>
