<!DOCTYPE html>
<html>
<head>
<meta charset='UTF-8'>
<meta name='author' content='Karunabangsha Bhikkhu'>
<title></title>
</head>
<body>
<article id='thi-ap15' lang='bn'>
<header>
<ul>
<li class='division'>থেরী-অপদান</li>
<li class='division'>২. একোপোসথিকা বর্গ</li>
</ul>
<h1>৫. পঞ্চদীপদায়িকা থেরী অপদান</h1>
</header>
<p><a class='bk' id='bk৬১'></a>হংসবতী নগরে তখন আমি ছিলাম এক বিচরণকারিণী। আমি এক বিহার থেকে অন্য বিহারে কুশলপুণ্য লাভের আশায় বিচরণ করতাম।</p>
<p><a class='bk' id='bk৬২'></a>একসময় এক কৃষ্ণপক্ষের দিনে উত্তম বোধিবৃক্ষকে দেখতে পেয়েছিলাম। তাতে প্রসন্নচিত্ত হয়ে আমি বোধিবৃক্ষের গোড়ায় বসেছিলাম।</p>
<p><a class='bk' id='bk৬৩'></a>সেই সময় আমি চিত্তে গৌরব উৎপন্ন করে, নতশিরে, কৃতাঞ্জলিপুটে আনন্দ প্রকাশ করে এরূপ চিন্তা করেছিলাম :</p>
<p><a class='bk' id='bk৬৪'></a>সত্য যদি বুদ্ধ অমিত গুণধর হন এবং জগতে অদ্বিতীয় ব্যক্তি হন, তবে আমাকে (এই মুহূর্তে) অলৌকিক শক্তি প্রদর্শন করুন। এই বোধিবৃক্ষটিকে আলোকিত করুন।</p>
<p><a class='bk' id='bk৬৫'></a>এই চিন্তা করার পর পরই সমস্ত বোধিবৃক্ষটি আলোয় ঝলমল করে উঠেছিল এবং সম্পূর্ণ স্বর্ণময় হয়ে সর্বদিকে বিরোচিত হয়েছিল।</p>
<p><a class='bk' id='bk৬৬'></a>আমি সেই বোধিবৃক্ষের গোড়ায় সাত দিন পর্যন্ত বসেছিলাম। সপ্তম দিনে আমি প্রদীপপূজা করেছিলাম।</p>
<p><a class='bk' id='bk৬৭'></a>আমি বুদ্ধাসনের চারপাশে পাঁচটি প্রদীপ জ্বালিয়ে দিয়েছিলাম। সূর্যোদয়ের আগ পর্যন্ত আমার সেই প্রদীপগুলো জ্বলেছিল।</p>
<p><a class='bk' id='bk৬৮'></a>সেই সুকৃত কর্মের ফলে ও প্রার্থনাবলে মনুষ্যদেহ ত্যাগ করে আমি তাবতিংস দেবলোকে জন্মেছিলাম।</p>
<p><a class='bk' id='bk৬৯'></a>সেখানে আমার ষাট যোজন দীর্ঘ ও ত্রিশ যোজন প্রস্থ সুনির্মিত স্বর্গীয় প্রাসাদটিকে ‘পঞ্চদীপ’ বলা হতো।</p>
<p><a class='bk' id='bk৭০'></a>আমার দেবভবনের চারপাশে সব সময় অসংখ্য প্রদীপ জ্বলে থাকত। তখন আমার সমগ্র দেবভবনটি দীপালোকে উদ্ভাসিত হতো।</p>
<p><a class='bk' id='bk৭১'></a>আমি পূর্বাভিমুখী হয়ে বসে দেখতে চাইলেই উপরে, নিচে এবং অনুকোনে - সবকিছুই দুচোখে পরিস্কার দেখতে পেতাম।</p>
<p><a class='bk' id='bk৭২'></a>আমি পাহাড়-পর্বত, বৃক্ষরাজিসহ সুগতি-দুর্গতির যতদূর পর্যন্ত দেখতে চাইতাম ততদূর পরিস্কার দেখতে পেতাম। আমার দৃষ্টিপথে কোনো কিছুই বাধা হয়ে দাঁড়াত না।</p>
<p><a class='bk' id='bk৭৩'></a>আমি আশিবার আশিজন দেবরাজের মহিষী হয়েছিলাম। শতবার শতজন চক্রবর্তী রাজার মহিষী হয়েছিলাম।</p>
<p><a class='bk' id='bk৭৪'></a>আমি দেবলোকে অথবা মনুষ্যলোকে যেখানেই জন্মগ্রহণ করি না কেন, আমাকে ঘিরে লক্ষ প্রদীপ জ্বলে থাকত।</p>
<p><a class='bk' id='bk৭৫'></a>দেবলোক হতে চ্যুত হয়ে আমি মাতৃগর্ভে জন্মেছিলাম। মাতৃগর্ভে থাকাকালেও আমার চক্ষুদ্বয় নিমীলিত হতো না।</p>
<p><a class='bk' id='bk৭৬'></a>পুণ্যকর্ম-সমন্বিত হওয়ায় আমার সুতিকাগৃহে সব সময় লক্ষ প্রদীপ জ্বলত। এটি আমার পঞ্চপ্রদীপ দানেরই ফল।</p>
<p><a class='bk' id='bk৭৭'></a>আজ এই শেষ জন্মে এসেও আমি আমার মনকে নিজের বশে এনেছি। আমি অজর, অমর, শীতিভূত নির্বাণ স্পর্শ (লাভ) করেছি।</p>
<p><a class='bk' id='bk৭৮'></a>আমি জন্মের মাত্র সাত বৎসর বয়সে অর্হত্ত্ব লাভ করেছি। গৌতম বুদ্ধ আমার গুণের কথা জেনে আমাকে উপসম্পদা দিয়েছেন।</p>
<p><a class='bk' id='bk৭৯'></a>বৃক্ষমূলে, প্রাসাদে, গুহায় অথবা শূন্যাগারে বসবাসের সময়ও আমার চারপাশে পাঁচটি প্রদীপ জ্বলে থাকে।</p>
<p><a class='bk' id='bk৮০'></a>আমার দিব্যচোখ বিশুদ্ধ। আমি সমাধিকুশল ও অভিজ্ঞালাভী। এটি আমার পঞ্চপ্রদীপ দানেরই ফল।</p>
<p><a class='bk' id='bk৮১'></a>আমার সমস্ত কৃত্য সম্পন্ন হয়েছে। আমি কৃতকার্য ও অনাসক্ত। হে চক্ষুষ্মান মহাবীর, আপনার পায়ে পঞ্চদীপিকা বন্দনা নিবেদন করছে।</p>
<p><a class='bk' id='bk৮২'></a>আজ থেকে লক্ষকল্প আগে আমি যেই প্রদীপ দান করেছিলাম, সেই থেকে একবারও আমাকে অপায় দুর্গতিতে পড়তে হয়নি। এটি আমার পঞ্চপ্রদীপ দানেরই ফল।</p>
<p><a class='bk' id='bk৮৩'></a>আমার সমস্ত ক্লেশ দগ্ধ হয়েছে, আমার সমস্ত জন্ম বিধ্বংস হয়েছে এবং নাগের ন্যায় সমস্ত বন্ধন ছিন্ন করে এখন আমি সম্পূর্ণ অনাসক্ত হয়ে অবস্থান করছি।</p>
<p><a class='bk' id='bk৮৪'></a>বুদ্ধের কাছে আসাটা আমার অতীব শুভপ্রদ হয়েছে। ত্রিবিদ্যা লাভ করে আমি বুদ্ধের শাসনে কৃতকার্য হয়েছি।</p>
<p><a class='bk' id='bk৮৫'></a>চার প্রতিসম্ভিদা, অষ্ট বিমোক্ষ ও ষড়ভিজ্ঞা সাক্ষাৎ করে আমি বুদ্ধের শাসনে কৃতকার্য হয়েছি।</p>
<p>ঠিক এভাবেই পঞ্চদীপদায়িকা ভিক্ষুণী এই গাথাগুলো ভাষণ করেছিলেন।</p>
<p class='endsutta'>[পঞ্চদীপদায়িকা থেরী অপদান পঞ্চম সমাপ্ত]</p>
<footer>
<p>Translated from the Pali by <span class='author'>Kbangsha (Karunabangsha Bhikkhu (ভদন্ত করুণাবংশ ভিক্ষু))</span>.</p>
<p>Published by Tripitak Publishing Society, Bangladesh.</p>
<p>First published October <span class='publication-date'>2014</span>.</p>
<p>Prepared for SuttaCentral by <span class='editor'>Kathrin Vimalañāṇī Bhikkhunī</span>.</p>
</footer>
</article>
</body>
</html>
