<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn57' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>57 Kukkuravatika Sutta—Asket s pasjim obnašanjem</h1>
</header>
<p><a class='ah' id='ah1'></a>Tako sem slišal. Nekoč je Blaženi živel v deželi Koliyan, pri mestu Koliyanov z imenom Haliddavasana.</p>
<p><a class='ah' id='ah2'></a>Puṇṇa, sin Koliyanov, asket s kravjim obnašanjem in tudi Seniya, nagi asket s pasjim obnašanjem, sta odšla do Blaženega. Puṇṇa, asket s kravjim obnašanjem je počastil Blaženega in sedel na stran, medtem ko je Seniya, asket s pasjim obnašanjem, izmenjal pozdrave z Blaženim in ko je bil ta vljuden in prijazen pogovor končan, je tudi on sedel na stran, zvit kakor pes. Puṇṇa, asket s kravjim obnašanjem, je rekel Blaženemu: “Častiti gospod, ta Seniya je asket s pasjim obnašanjem, ki dela to, kar je težko delati: on poje hrano potem, ko mu je ta vržena na tla. On je že zdavnaj sprejel in izvaja te zaobljube pasjega obnašanja. Kje se bo ponovno rodil? Kakšna bo njegova prihodnost?”</p>
<p>“Dovolj, Puṇṇa, pusti to. Ne sprašuj me tega.”</p>
<p>V drugo … In v tretje je Puṇṇa, asket s kravjim obnašanjem, rekel Blaženemu: “Častiti gospod, ta Seniya je asket s pasjim obnašanjem, ki dela to, kar je težko delati: on poje hrano potem, ko mu je ta vržena na tla. On je že zdavnaj sprejel in izvaja te zaobljube pasjega obnašanja. Kje se bo ponovno rodil? Kakšna bo njegova prihodnost?”</p>
<p>“No, Puṇṇa, ker te jaz zagotovo ne morem prepričati, ko pravim: ‘Dovolj, Puṇṇa, pusti to. Ne sprašuj me tega,’ ti bom zato odgovoril.</p>
<p><a class='ah' id='ah3'></a>Puṇṇa, nekdo razvije zaobljubo pasjega obnašanja v celoti in jo izvaja neprekinjeno; on razvije navado psa v celoti in jo izvaja neprekinjeno; on razvije um psa v celoti in ga izvaja neprekinjeno; on razvije obnašanje psa v celoti in ga izvaja neprekinjeno. Ko je to narejeno, ob razpadu telesa, po smrti, se ponovno pojavi v družbi psov. Toda, če ima takšen pogled, kot je ta: ‘S to krepostjo ali s tem izpolnjevanjem običajev ali asketizmom ali s svetim življenjem, bom postal [velik] bog ali neki [nižji] bog,’ to je v tem primeru napačen pogled. Sedaj, obstajata dva kraja za tega, ki ima napačen pogled: pekel ali živalska sfera. Torej, Puṇṇa, če njegove zaobljube pasjega obnašanja uspejo, ga bodo vodile do družbe psov; če spodletijo, ga bo to vodilo v pekel.”</p>
<p><a class='ah' id='ah4'></a>Ko je bilo to rečeno je Seniya, nagi asket s pasjim obnašanjem, zajokal in planil v jok. Blaženi je rekel Punni, sinu Koliyanov, asketu s kravjim obnašanjem: “Puṇṇa, jaz te nisem mogel prepričati, ko sem rekel: ‘Dovolj, Puṇṇa, pusti to. Ne sprašuj me tega.””</p>
<p>[Potem je Seniya, nagi asket s pasjim obnašanjem, rekel:] “Častiti gospod, jaz ne jočem, ker je Blaženi rekel to o meni, ampak ker sem dolgo časa izvajal in prakticiral to pasje obnašanje. Častiti gospod, ta Puṇṇa, sin Koliyanov, je asket s kravjim obnašanjem. On je že zdavnaj sprejel in izvaja to zaobljubo kravjega obnašanja. Kje se bo ponovno rodil? Kakšna bo njegova prihodnost?”</p>
<p>“Dovolj, Seniya, pusti to. Ne sprašuj me tega.”</p>
<p>V drugo … In v tretje je Seniya, nagi asket s pasjim obnašanjem, vprašal Blaženega: “Častiti gospod, ta Puṇṇa, sin Koliyanov, je asket s kravjim obnašanjem. On je že zdavnaj sprejel in izvaja to zaobljubo kravjega obnašanja. Kje se bo ponovno rodil? Kakšna bo njegova prihodnost?”</p>
<p>“No, Seniya, ker te jaz zagotovo ne morem prepričati, ko pravim: ‘Dovolj, Seniya, pusti to. Ne sprašuj me tega,’ ti bom zato odgovoril.</p>
<p><a class='ah' id='ah5'></a>Seniya, nekdo razvije zaobljubo kravjega obnašanja v celoti in jo izvaja neprekinjeno; on razvije navado krave v celoti in jo izvaja neprekinjeno; on razvije um krave v celoti in ga izvaja neprekinjeno; on razvije obnašanje krave v celoti in ga izvaja neprekinjeno. Ko je to narejeno, ob razpadu telesa, po smrti, se ponovno pojavi v družbi krav. Toda, če ima takšen pogled, kot je ta: ‘S to krepostjo ali s tem izpolnjevanjem obreda ali asketizmom ali s svetim življenjem, bom postal [velik] bog ali neki [nižji] bog,’ to je v tem primeru napačen pogled. Sedaj, obstajata dva kraja za tega, ki ima napačen pogled: pekel ali živalska sfera. Torej, Seniya, če njegove zaobljube kravjega obnašanja uspejo, ga bodo vodile do družbe krav; če spodletijo, ga bo to vodilo v pekel.”</p>
<p><a class='ah' id='ah6'></a>Ko je bilo to rečeno je Puṇṇa, sin Koliyanov, asket s kravjim obnašanjem, zajokal in planil v jok. Potem je Blaženi rekel Seniyi, asketu s pasjim obnašanjem: “Seniya, jaz te nisem mogel prepričati, ko sem rekel: ‘Dovolj, Seniya, pusti to. Ne sprašuj me tega.’”</p>
<p>[Potem je Puṇṇa, asket s kravjim obnašanjem, rekel:] “Častiti gospod, jaz ne jočem, ker je Blaženi rekel to o meni, ampak ker sem dolgo časa izvajal in prakticiral to zaobljubo kravjega obnašanja. Častiti gospod, jaz imam zaupanje v Blaženega: ‘Blaženi me je sposoben učiti Dhammo na takšen način, da lahko opustim to zaobljubo kravjega obnašanja in da Seniya, nagi asket s pasjim obnašanjem, lahko opusti to zaobljubo pasjega obnašanja.’”</p>
<p>“Potem, Puṇṇa, poslušaj in skrbno pazi, kaj bom povedal.”—“Da, častiti gospod,” je odgovoril. Blaženi je rekel:</p>
<p><a class='ah' id='ah7'></a>“Puṇṇa, obstajajo štiri vrste dejanj, ki sem jih razglasil po tem, ko sem jih sam uresničil z neposrednim znanjem. Katera štiri? Temno dejanje s temnim rezultatom; svetlo dejanje s svetlim rezultatom; temno in svetlo dejanje s temnim in svetlim rezultatom; in dejanje, ki niti temno niti svetlo z niti temnim niti svetlim rezultatom, dejanje, ki vodi do uničenja delovanja.</p>
<p><a class='ah' id='ah8'></a>“In kaj, Puṇṇa, je <strong>temno dejanje s temnim rezultatom</strong>? Nekdo ustvari bolečo telesno tvorbo, bolečo govorno tvorbo, bolečo mentalno tvorbo. Ko je ustvaril bolečo telesno tvorbo, bolečo govorno tvorbo, bolečo mentalno tvorbo, se on ponovno pojavi v bolečem svetu. Ko se je ponovno pojavil v bolečem svetu, se ga dotaknejo boleči kontakti. Ko so se ga dotaknili boleči kontakti, čuti boleče občutke, izredno boleče, kot v primeru bitij v peklu. Tako je ponovno pojavljanje bitja odvisno od bitja: nekdo se ponovno pojavi skozi dejanja, ki jih je naredil. Ko se je nekdo ponovno pojavil, se ga dotaknejo kontakti. Tako jaz pravim, da so bitja dediči svojih dejanj. To se imenuje temno dejanje s temnim rezultatom.</p>
<p><a class='ah' id='ah9'></a>“In kaj, Puṇṇa, je <strong>svetlo dejanje s svetlim rezultatom</strong>? Nekdo ustvari nebolečo telesno tvorbo, nebolečo govorno tvorbo, nebolečo mentalno tvorbo. Ko je ustvaril nebolečo telesno tvorbo, nebolečo govorno tvorbo, nebolečo mentalno tvorbo, se on ponovno pojavi v nebolečem svetu. Ko se je ponovno pojavil v nebolečem svetu, se ga dotaknejo neboleči kontakti. Ko so se ga dotaknili neboleči kontakti, čuti neboleče občutke, izredno prijetne, kot v primeru bogov Sijoče slave. Tako je ponovno pojavljanje bitja odvisno od bitja: nekdo se ponovno pojavi skozi dejanja, ki jih je naredil. Ko se je nekdo ponovno pojavil, se ga dotaknejo kontakti. Tako jaz pravim, da so bitja dediči svojih dejanj. To se imenuje svetlo dejanje s svetlim rezultatom.</p>
<p><a class='ah' id='ah10'></a>“In kaj, Puṇṇa, je <strong>temno in svetlo dejanje s temnim in svetlim rezultatom</strong>? Nekdo ustvari telesno tvorbo, ki je oboje, boleča in neboleča, govorno tvorbo, ki je oboje, boleča in neboleča, mentalno tvorbo, ki je oboje, boleča in neboleča. Ko je ustvaril telesno tvorbo, govorno tvorbo, mentalno tvorbo, ki je oboje, boleča in neboleča, se ponovno pojavi v svetu, ki je oboje, boleč in neboleč. Ko se je ponovno pojavil v svetu, ki je oboje, boleč in neboleč, se ga dotaknejo oboji, boleči in neboleči kontakti. Ko so se ga dotaknili oboji, boleči in neboleči kontakti, čuti občutke, ki so oboji, boleči in neboleči, mešanica užitka in bolečine, kot v primeru človeških bitij in nekih bogov in nekih bitij v nižjih svetovih. Tako je ponovno pojavljanje bitja odvisno od bitja: nekdo se ponovno pojavi skozi dejanja, ki jih je naredil. Ko se je nekdo ponovno pojavil, se ga dotaknejo kontakti. Tako jaz pravim, da so bitja dediči svojih dejanj. To se imenuje temno in svetlo dejanje s temnim in svetlim rezultatom.</p>
<p><a class='ah' id='ah11'></a>“In kaj, Puṇṇa, je <strong>dejanje, ki ni niti temno niti svetlo, z niti temnim niti svetlim rezultatom</strong>, dejanje ki vodi do uničenja dejanja? To je hotenje v opuščanju vrste dejanja, ki je temno s temnim rezultatom, in hotenje v opuščanju vrste dejanja, ki je svetlo s svetlim rezultatom, in hotenje v opuščanju vrste dejanja, ki je temno in svetlo s temnim in svetlim rezultatom: to se imenuje dejanje, ki ni niti temno niti svetlo z niti temnim niti svetlim rezultatom, dejanje, ki vodi do uničenja dejanja. To so štiri vrste dejanj, ki sem jih razglasil po tem, ko sem jih sam uresničil z neposrednim znanjem.”</p>
<p><a class='ah' id='ah12'></a>Ko je bilo to rečeno, je Puṇṇa, sin Koliyanov, asket s kravjim obnašanjem, rekel Blaženemu: “Veličastno, častiti gospod! Veličastno, častiti gospod! Blaženi je naredil Dhammo čisto na mnogo načinov … Od danes naj se me Blaženi zapomni kot laičnega sledilca, ki je šel k njemu po zatočišče do konca življenja.”</p>
<p><a class='ah' id='ah13'></a>Toda Seniya, nagi asket s pasjim obnašanjem, je rekel Blaženemu: “Veličastno, častiti gospod! Veličastno, častiti gospod! Blaženi je napravil Dhammo jasno v mnogih pogledih, tako, kot da bi obrnil pokonci to, kar je bilo prevrnjeno, razkril to, kar je bilo skrito, pokazal pot temu, ki se je izgubil ali držal luč v temi, tako da je ta z dobrim vidom, lahko videl oblike. Šel bom k Blaženemu po zatočišče in k Dhammi in k meniški Saṅghi. Sprejel bom hojo naprej pod Blaženim, sprejel bom popolno sprejetost.”</p>
<p><a class='ah' id='ah14'></a>“Seniya, ta ki je predhodno pripadal drugi sekti in želi hojo naprej in popolno sprejetje v to Dhammo in disciplino, živi preizkusno štiri mesece. Na koncu štirih mesecev, če so menihi z njim zadovoljni, mu dajo odobritev za hojo naprej in popolno sprejetje v status meniha. Toda jaz prepoznam individualne razlike v tem slučaju.”</p>
<p>“Častiti gospod, če ti, ki so predhodno pripadali drugi sekti, želijo hojo naprej in popolno sprejetje v to Dhammo in disciplino, živijo tako preizkusno štiri mesece in če so na koncu štirih mesecev menihi zadovoljni z njimi, jim odobrijo hojo naprej in jih popolno sprejmejo v meniški status, potem bom jaz živel na preizkusu štiri leta. Na koncu štirih let, če bodo menihi zadovoljni z mano, naj mi odobrijo hojo naprej in me popolnoma sprejmejo v meniški status.”</p>
<p><a class='ah' id='ah15'></a>Potem je Seniya, nagi asket s pasjim obnašanjem, recitiral obred hoje naprej pod vodstvom Blaženega in sprejel popolno sprejetje. In kmalu, ne dolgo po njegovem popolnem sprejetju, je bivajoč sam, umaknjen v samoto, prizadeven, vnet in odločen, častiti Seniya sam s svojim uresničenjem z neposrednim znanjem, tukaj in sedaj vstopil in bival v tem vrhunskem cilju svetega življenja, zaradi katerega gre pripadnik plemena upravičeno naprej od doma v brezdomstvo. On je neposredno spoznal: “Rojstvo je uničeno, posvečeno življenje je bilo živeto, kar je bilo potrebno je bilo narejeno, nič več ni prihoda nazaj v katerokoli stanje bivanja” In častiti Seniya je postal eden od arahantov.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
