<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn71' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>71 Tevijjavacchagotta Sutta—Vacchagotti o trojnem pravem znanju</h1>
</header>
<p><a class='ah' id='ah1'></a>Tako sem slišal. Nekoč je Blaženi živel pri Vesāliju v Velikem gozdu v Dvorani s koničasto streho.</p>
<p><a class='ah' id='ah2'></a>Sedaj, ob tej priložnosti, se je popotnik Vacchagotta zadrževal v Popotnikovem parku enega lokvanjevo belega mangovega drevesa.</p>
<p><a class='ah' id='ah3'></a>Ko je bilo jutro, se je Blaženi oblekel in vzel svojo posodo in zunanjo obleko in odšel v Vesāli po miloščino. Potem je Blaženi pomislil: “Še vedno je prezgodaj, da grem po miloščino v Vesāli. Kaj če bi šel k popotniku Vacchagotti v Popotnikov park enega lokvanjevo belega mangovega drevesa.”</p>
<p><a class='ah' id='ah4'></a>In Blaženi je odšel do popotnika Vacchagotta v Popotnikov park enega lokvanjevo belega mangovega drevesa. Popotnik Vacchagotta je videl prihajati Blaženega v daljavi in mu je rekel: “Naj Blaženi pride, častiti gospod! Pozdrav Blaženemu! Dolgo časa je minilo, kar je Blaženi našel priložnost, da pride. Naj Blaženi sede; ta sedež je pripravljen.” Blaženi je sedel na pripravljen sedež in popotnik Vacchagotta je sedel na nižji sedež, na eno stran in rekel Blaženemu:</p>
<p><a class='ah' id='ah5'></a>“Častiti gospod, slišal sem: ‘Samotar Gotama trdi, da vse ve in vse vidi, da ima popolno znanje in vizijo: “Če hodim ali stojim ali spim ali sem buden, sta znanje in vizija nenehno in neprekinjeno v meni.” Častiti gospod, ali ti, ki tako govorijo rečejo isto, kot je to rekel Blaženi in ga ne predstavljajo napačno, da govorijo, kar je nasprotno dejstvom? Ali oni razlagajo v skladu z Dhammo na tak način, da se nič, kar zagotavlja osnovo za grajo, ne more upravičeno sklepati iz njihove trditve?”</p>
<p>“Vaccha, ti, ki tako rečejo, ne rečejo, kar sem rekel, ampak me napačno predstavljajo s tem, kar je neresnično in nasprotno dejstvom.”</p>
<p><a class='ah' id='ah6'></a>“Častiti gospod, kako bi odgovoril, da bi lahko rekel, kar je rekel Blaženi in ga ne bi napačno predstavil s tem, kar je nasprotno dejstvom? Kako naj razložim v skladu z Dhammo na tak način, da se nič, kar zagotavlja osnovo za grajo, ne more upravičeno sklepati iz moje trditve?”</p>
<p>“Vaccha, če odgovoriš tako: ‘Samotar Gotama ima <strong>trojno pravo znanje</strong>,’ boš rekel, kar sem rekel jaz in me ne boš napačno predstavil s tem, kar je nasprotno dejstvom. Razložil boš v skladu z Dhammo na takšen način, da se nič, kar zagotavlja osnovo za grajo, ne more upravičeno sklepati iz tvoje trditve.</p>
<p><a class='ah' id='ah7'></a>“Kolikor daleč želim, <strong>se lahko spomnim svojih mnogoterih preteklih</strong> življenj, to je eno rojstvo, dve rojstvi … () … Tako se z njegovimi vidiki in posebnostmi spomnim svojih mnogoterih preteklih življenj.</p>
<p><a class='ah' id='ah8'></a>“In kolikor daleč želim, <strong>z božanskim očesom</strong>, ki je prečiščeno in presega človeško, vidim bitja, ki umirajo in so ponovno rojena, manjvredna in večvredna, lepa in grda, srečna in nesrečna in razumem, kako bitja umirajo v skladu z njihovimi dejanji … () …</p>
<p><a class='ah' id='ah9'></a>“In z lastnim spoznanjem z neposrednim izkustvom v tem življenju, <strong>tukaj in sedaj</strong> <strong>vstopim in bivam v osvobojenosti uma in osvobojenosti z modrostjo</strong>, ki je sta brez vplivov z uničenjem vplivov.</p>
<p><a class='ah' id='ah10'></a>“Če odgovoriš tako: ‘Samotar Gotama ima trojno pravo znanje,’ boš rekel, kar sem jaz rekel in me ne boš napačno predstavljal s tem, kar je nasprotno dejstvom. Razložil boš v skladu z Dhammo na takšen način, da se nič, kar zagotavlja osnovo za grajo, ne more upravičeno sklepati iz tvoje trditve.”</p>
<p><a class='ah' id='ah11'></a>Ko je bilo to rečeno, je popotnik Vacchagotta vprašal Blaženega: “Mojster Gotama, ali obstaja kakšen gospodar, ki bi brez opustitve ovire biti gospodar, ob razpadu telesa napravil konec trpljenju?”</p>
<p>“Vaccha, ne obstaja gospodar, ki bi brez opustitve ovire biti gospodar, ob razpadu telesa, napravil konec trpljenju.”</p>
<p><a class='ah' id='ah12'></a>“Mojster Gotama, ali obstaja kakšen gospodar, ki bi brez opustitve ovire biti gospodar, ob razpadu telesa, odšel v nebesa?”</p>
<p>“Vaccha, ne obstaja samo sto ali dvesto ali tristo ali štiristo ali petsto, ampak veliko več gospodarjev, ki so brez opustitve ovire biti gospodar, ob razpadu telesa, odšli v nebesa.”</p>
<p><a class='ah' id='ah13'></a>“Mojster Gotama, ali obstaja kak Ajivaka, ki je ob razpadu telesa, napravil konec trpljenju?”</p>
<p>“Vaccha, ne obstaja Ajivaka, ki je ob razpadu telesa, napravil konec trpljenju.”</p>
<p><a class='ah' id='ah14'></a>“Mojster Gotama, ali obstaja kak Ajivaka, ki je ob razpadu telesa, odšel v nebesa?”</p>
<p>“Ko se spomnim svojih zadnjih enaindevetdeset aeonov, Vaccha, se ne spomnim nobenega Ajivake, ki bi ob razpadu telesa, odšel v nebesa, z eno izjemo, in on je bil zvest nauku o moralni učinkovitosti dejanja, nauku o moralnih učinkih dejanj.”</p>
<p><a class='ah' id='ah15'></a>“Ker je to tako, mojster Gotama, ta sektaška čreda nima niti enega, ki gre v nebesa.”</p>
<p>“Ker je to tako, Vacca, ta sektaška čreda nima niti enega, ki gre v nebesa.”</p>
<p>To je bilo tisto, kar je rekel Blaženi. Popotnik Vacchagotta je bil zadovoljen in navdušen v besedah Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
