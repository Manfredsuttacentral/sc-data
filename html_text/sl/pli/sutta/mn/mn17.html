<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn17' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>17 Vanapattha Sutta—Goščava pragozda</h1>
</header>
<p><a class='ah' id='ah1'></a>Tako sem slišal. Nekoč je Blaženi živel pri Sāvatthīju, v Jetajevem gozdičku Anāthapiṇḍikajevega parka. Tam je nagovoril menihe: “Menihi.”—“Častiti gospod,” so odgovorili. Blaženi je rekel:</p>
<p><a class='ah' id='ah2'></a>“Menihi, podal vam bom učenje o goščavi pragozda. Poslušajte in skrbno pazite, kaj bom povedal.”—“Da, častiti gospod,” so odgovorili menihi. Blaženi je rekel:</p>
<p><a class='ah' id='ah3'></a>“Menihi, menih živi v goščavi pragozda. Ko živi tam, njegova neutrjena pozornost ne postane utrjena, njegov nezbran um ne postane zbran, njegovi neuničeni vplivi ne pridejo do uničenja, on ne doseže nedosežene najvišje varnosti pred suženjstvom; in tudi potrebščine za življenje, ki bi jih ta, ki je šel v posvečeno življenje moral pridobiti—obleke, miloščinska hrana, prostor za počitek in medicinske potrebščine—je težko pridobiti. Menih naj preuči: ‘Jaz živim v tej goščavi pragozda. Ko živim tukaj, moja neutrjena pozornost ne postane utrjena … nisem dosegel nedosežene najvišje varnosti pred suženjstvom; in tudi potrebščine za življenje … je težko pridobiti.’ Ta menih bi moral še to isto noč ali ta dan oditi iz goščave pragozda; on tam ne bi smel več prebivati.</p>
<p><a class='ah' id='ah4'></a>Menihi, menih živi v goščavi pragozda. Ko živi tam, njegova neutrjena pozornost ne postane utrjena, njegov nezbran um ne postane zbran, njegovi neuničeni vplivi ne pridejo do uničenja, on ne doseže nedosežene najvišje varnosti pred suženjstvom; vendar potrebščine za življenje, ki bi jih ta, ki je šel v posvečeno življenje … je z lahkoto pridobiti. Menih naj preuči: ‘Jaz živim v tej goščavi pragozda. Ko živim tukaj, moja neutrjena pozornost ne postane utrjena … nisem dosegel nedosežene najvišje varnosti pred suženjstvom; vendar potrebščine za življenje, ki bi jih ta, ki je šel v posvečeno življenje … je z lahkoto pridobiti. Ampak, jaz nisem šel od doma v brezdomstvo zaradi oblek, miloščinske hrane, prostora za počitek in medicinskih potrebščin. Še več, ko živim tukaj, moja neutrjena pozornost ne postane utrjena … nisem dosegel nedosežene najvišje varnosti pred suženjstvom.’ Ko tako premisli, bi ta menih moral oditi iz te goščave pragozda; on tam ne bi smel več prebivati.</p>
<p><a class='ah' id='ah5'></a>Menihi, menih živi v goščavi pragozda. Ko živi tam, njegova neutrjena pozornost postane utrjena, njegov nezbran um postane zbran, njegovi neuničeni vplivi pridejo do uničenja, on doseže nedoseženo najvišjo varnost pred suženjstvom; vendar potrebščine za življenje, ki bi jih ta, ki je šel v posvečeno življenje moral pridobiti—obleke, miloščinska hrana, prostor za počitek in medicinske potrebščine—je težko pridobiti. Menih naj preuči: ‘Jaz živim v tej goščavi pragozda. Ko živim tukaj, moja neutrjena pozornost postane utrjena … dosegel sem nedoseženo najvišjo varnost pred suženjstvom; vendar potrebščine za življenje … je težko pridobiti. Ampak, jaz nisem šel od doma v brezdomstvo zaradi oblek, miloščinske hrane, prostora za počitek in medicinskih potrebščin. Še več, ko živim tukaj, moja neutrjena pozornost postane utrjena … dosegel sem nedoseženo najvišjo varnost pred suženjstvom.’ Ko tako premisli, bi ta menih moral nadaljevati z življenjem v tej goščavi pragozda; on ne bi smel oditi.</p>
<p><a class='ah' id='ah6'></a>Menihi, menih živi v goščavi pragozda. Ko živi tam, njegova neutrjena pozornost postane utrjena, njegov nezbran um postane zbran, njegovi neuničeni vplivi pridejo do uničenja, on doseže nedoseženo najvišjo varnost pred suženjstvom; in tudi potrebščine za življenje, ki bi jih ta, ki je šel v posvečeno življenje moral pridobiti—obleko, miloščinsko hrano, prostor za počitek in medicinske potrebščine—je z lahkoto pridobiti. Menih naj preuči: ‘Jaz živim v tej goščavi pragozda. Ko živim tukaj, moja neutrjena pozornost postane utrjena … dosegel sem nedoseženo najvišjo varnosti pred suženjstvom; vendar potrebščine za življenje … je z lahkoto pridobiti.’ Ta menih bi moral nadaljevati s prebivanjem v tej goščavi pragozda tako dolgo, kot mu traja življenje; on ne bi smel oditi.</p>
<p><a class='ah' id='ah7-10'></a>Menihi, menih živi v odvisnosti od določene vasi …</p>
<p><a class='ah' id='ah11-14'></a>Menihi, menih živi v odvisnosti od določenega mesta …</p>
<p><a class='ah' id='ah15-18'></a>Menihi, menih živi v odvisnosti od določene občine …</p>
<p><a class='ah' id='ah19-22'></a>Menihi, menih živi v odvisnosti od določene države …</p>
<p><a class='ah' id='ah23'></a>Menihi, menih živi v odvisnosti od določene osebe … (kot v §3) … Ta menih bi moral še to isto noč ali ta dan oditi od te osebe, ne da bi se od nje poslovil; on ji ne bi smel več slediti.</p>
<p><a class='ah' id='ah24'></a>Menihi, menih živi v odvisnosti od določene osebe … (kot v §4) … Ko tako premisli, bi ta menih moral oditi od te osebe potem, ko bi se od nje poslovil; on ji ne bi smel več slediti.</p>
<p><a class='ah' id='ah25'></a>Menihi, menih živi v odvisnosti od določene osebe … (kot v §5) … Ko tako premisli, bi ta menih moral še vedno slediti tej osebi; on naj ne bi odšel od nje.</p>
<p><a class='ah' id='ah26'></a>Menihi, menih živi v odvisnosti od določene osebe … (kot v §6) … Ko tako premisli, bi ta menih moral še vedno slediti tej osebi do konca življenja; on naj ne bi odšel od nje, celo če mu je rečeno, da gre stran od nje.”</p>
<p>To je bilo tisto, kar je rekel Blaženi. Menihi so bili zadovoljni in veseli besedam Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
