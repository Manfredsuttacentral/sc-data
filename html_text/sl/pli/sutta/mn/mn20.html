<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn20' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>20 Vitakkasaṇṭhāna Sutta—Odstranjevanje motečih misli</h1>
</header>
<p><a class='ah' id='ah1'></a>Tako sem slišal. Nekoč je Blaženi živel pri Sāvatthīju, v Jetajevem gozdičku Anāthapiṇḍikajevega parka. Tam je častiti Sāriputta nagovoril menihe: “Prijatelji, menihi.”—“Prijatelj,” so odgovorili. Častiti Sāriputta je rekel:</p>
<p><a class='ah' id='ah2'></a>“Menihi, ko si menih prizadeva za višji um, bi moral od časa do časa dati pozornost petim znakom. Katerim petim?</p>
<p><a class='ah' id='ah3'></a>(i) Menihi, ko menih posveča pozornost nekemu znaku in zaradi tega znaka nastanejo v njem zle škodljive misli povezane s poželenjem, s sovraštvom in z zablodo, potem <strong>bi moral posvetiti pozornost nekemu drugemu znaku, ki je povezan s tem, kar je koristno</strong>. Ko posveča pozornost nekemu drugemu znaku, ki je povezan s tem, kar je koristno, potem so vse zlobne škodljive misli povezane s poželenjem, sovraštvom in z zablodo opuščene v njem in izginejo. Z njihovo opustitvijo njegov um postane notranje umirjen, pomirjen, pripeljan do enotnosti in zbran. Tako, kot vešč tesar ali njegov vajenec lahko izbije, odstrani in izpuli večji klin z uporabo manjšega, tako tudi … ko menih posveča pozornost nekemu drugemu znaku, povezanem s tem, kar je koristno … njegov um postane notranje umirjen, pomirjen, pripeljan do enotnosti in zbran.</p>
<p><a class='ah' id='ah4'></a>(ii) Če se medtem, ko je pozoren na nek drugi znak, ki je povezan s tem, kar je koristno, v njem še vedno pojavijo zle škodljive misli povezane s poželenjem, s sovraštvom in z zablodo, potem <strong>naj preuči nevarnost, ki je v teh mislih</strong>: ‘Te misli so škodljive, so grajanja vredne, povzročajo trpljenje.’ Ko preiskuje nevarnost v teh mislih, potem so vse zle škodljive misli povezane s poželenjem, sovraštvom in z zablodo opuščene v njem in izginejo. Z njihovo opustitvijo njegov um postane notranje umirjen, pomirjen, pripeljan do enotnosti in zbran. Tako, kot bi se moški ali ženska, mlad, mladosten in ima rad lišp zgrozil, bil ponižan in bi se mu gnusilo, če bi truplo kače ali psa ali človeškega bitja viselo okoli njegovega ali njenega vratu, tako tudi … ko menih preiskuje nevarnost v teh mislih … njegov um postane notranje umirjen, pomirjen, pripeljan do enotnosti in zbran.</p>
<p><a class='ah' id='ah5'></a>(iii) Če se medtem, ko preiskuje nevarnost v teh mislih, v njem še vedno pojavljajo zle škodljive misli povezane s poželenjem, s sovraštvom in z zmedo, potem bi moral poskusiti <strong>pozabiti na te misli in jim ne bi smel posvetiti pozornosti</strong>. Ko poskusi pozabiti na te misli in jim ne posveti pozornosti, potem so vse zle škodljive misli povezane s poželenjem, sovraštvom in z zablodo opuščene v njem in izginejo. Z njihovo opustitvijo njegov um postane notranje umirjen, pomirjen, pripeljan do enotnosti in zbran. Tako, kot bi človek z dobrim vidom, ki ne želi videti oblik, ki so prišle v njegovo vidno polje, zaprl svoje oči ali pogledal stran, tako tudi … ko menih poskuša pozabiti te misli in jim ne posveča pozornost … njegov um postane notranje umirjen, pomirjen, pripeljan do enotnosti in zbran.</p>
<p><a class='ah' id='ah6'></a>(iv) “Če se medtem, ko poskuša pozabiti te misli in jim ne posveča pozornosti, v njem še vedno pojavijo zle škodljive misli povezane s poželenjem, s sovraštvom in z zmedo, potem <strong>naj posveti pozornost umirjanju miselnih tvorb teh misli</strong>. Ko posveti pozornost umirjanju miselnih tvorb teh misli, potem so vse zle škodljive misli povezane s poželenjem, sovraštvom in z zablodo opuščene v njem in izginejo. Z njihovo opustitvijo njegov um postane notranje umirjen, pomirjen, pripeljan do enotnosti in zbran. Tako, kot človek, ki hitro hodi, lahko pomisli: ‘Zakaj hodim hitro? Kaj če hodim počasi?’ in on bi hodil počasneje; potem morda pomisli: ‘Zakaj hodim počasneje? Kaj če stojim?’ in on bi obstal; in potem bi lahko pomislil: ‘Zakaj stojim? Kaj če sedem?’ in on bi sedel; potem morda pomisli: ‘Zakaj sedim? Kaj če ležem?’ in on bi legel. Na ta način bi zamenjal bolj naporen položaj telesa s tistim, ki je manj naporen. Tako tudi … ko menih posveča pozornost umirjanju miselnih tvorb teh misli … njegov um postane notranje umirjen, pomirjen, pripeljan do enotnosti in zbran.</p>
<p><a class='ah' id='ah7'></a>(v) Če se medtem, ko posveča pozornost umirjanju miselnih tvorb teh misli, v njem še vedno pojavijo zle škodljive misli povezane s poželenjem, s sovraštvom in z zablodo, potem bi moral, <strong>s stisnjenimi zobmi in jezikom pritisnjenim na nebo svojih ust, premagati, prisiliti in streti um z umom</strong>. Ko s stisnjenimi zobmi in jezikom pritisnjenim na nebo svojih ust, premaga, prisili in stre um z umom, potem so vse zle škodljive misli povezane s poželenjem, s sovraštvom in z zablodo opuščene v njem in izginejo. Z njihovo opustitvijo njegov um postane notranje umirjen, pomirjen, pripeljan do enotnosti in zbran. Tako, kot močni mož prime šibkejšega za glavo ali ramena in ga podre na tla, ga stisne in ga potlači, tako tudi … ko s stisnjenimi zobmi in jezikom pritisnjenim na nebo svojih ust, premaga, prisili in stre um z umom… njegov um postane notranje umirjen, pomirjen, pripeljan do enotnosti in zbran.</p>
<p><a class='ah' id='ah8'></a>Menihi, ko menih posveča pozornost nekemu znaku in zaradi tega znaka nastanejo v njem škodljive misli povezane s poželenjem, s sovraštvom in z zablodo, potem ko posveča pozornost nekemu drugemu znaku, ki je povezano s tem, kar je koristno, so vse zlobne škodljive misli opuščene v njem in izginejo in z njihovim opuščanjem njegov um postane notranje umirjen, pomirjen, pripeljan do enotnosti in zbran. Ko preiskuje nevarnost v teh mislih … Ko poskusi pozabiti te misli in jim ne posveča pozornosti… Ko posveti pozornost umirjanju miselnih tvorb teh misli … Ko, s stisnjenimi zobmi in jezikom pritisnjenim na nebo svojih ust, premaga, prisili in stre um z umom, so vse takšne zle škodljive misli opuščene v njem … njegov um postane notranje umirjen, pomirjen, pripeljan do enotnosti in zbran. Ta menih se potem imenuje mojster obvladovanja misli. On bo mislil katerokoli misel želi misliti in ne bo mislil nobene misli, ki je ne želi misliti. On je pretrgal s hrepenenjem, uničil ovire in s popolnim dojemanjem misli napravil konec trpljenju.”</p>
<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
