<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn33' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>33 Mahāgopālaka Sutta—Dolgo učenje o kravjem pastirju</h1>
</header>
<p><a class='ah' id='ah1'></a>Tako sem slišal. Nekoč je Blaženi živel pri Sāvatthīju, v Jetajevem gozdičku Anāthapiṇḍikajevega parka. Tam je častiti Sāriputta nagovoril menihe: “Prijatelji, menihi.”—“Prijatelj,” so odgovorili. Častiti Sāriputta je rekel:</p>
<p><a class='ah' id='ah2'></a>”Menihi, ko poseduje kravji pastir enajst dejavnikov, je nesposoben čuvanja in reje črede govedi. Katerih enajst? Kravji pastir nima znanja o materiji, ni vešč v značilnostih, ne uspe mu odstraniti mušjih ličink, ne uspe mu obvezati ran, ne uspe mu zadimiti staj, ne ve, kje je napajališče, ne ve kako je biti odžejan, ne pozna poti, je nevešč v paši, molze na suho, ne kaže posebnega čaščenja do bikov, ki so očetje in voditelji črede. Ko kravji pastir poseduje teh enajst dejavnikov, je nezmožen čuvanja in reje črede govedi.</p>
<p><a class='ah' id='ah3'></a>Tako tudi, menihi, <strong>ko menih poseduje enajst kvalitet, je nesposoben rasti, povečanja in izpolnitve v Dhammi in disciplini.</strong> Katerih enajst? Menih nima znanja o materiji, ni vešč v značilnostih, ne uspe mu odstraniti mušjih ličink, ne uspe mu obvezati ran, ne uspe mu zadimiti staj, ne ve, kje je napajališče, ne ve kako je biti odžejan, ne pozna poti, je nevešč v paši, molze na suho in ne kaže posebnega čaščenja starejših menihov, ki so stari, so že dolgo časa menihi in so očetje in voditelji Sanghe.</p>
<p><a class='ah' id='ah4'></a>Kako menih nima znanja o materiji? Menih ne razume, kot dejansko je: ‘Vsa materija, katerekoli vrste, se sestoji iz štirih velikih elementov in materije, ki izhaja iz štirih velikih elementov.’ Tako menih nima znanja o materiji.</p>
<p><a class='ah' id='ah5'></a>Kako je menih nevešč v značilnostih? Menih ne razume, kot dejansko je: ‘Za norca so značilna njegova dejanja; za modrega človeka so značilna njegova dejanja.’ Tako je menih nevešč v značilnostih.</p>
<p><a class='ah' id='ah6'></a>Kako menihu ne uspe odstraniti mušjih ličink? Ko se pojavi misel čutne želje, jo menih tolerira; je ne opusti, odstrani, odpravi, zatre. Ko se pojavi zla misel… Ko se pojavi misel o krutosti… Ko se pojavijo zla škodljiva stanja, jih menih tolerira; jih ne opusti, odstrani, odpravi in zatre. Tako menih ne uspe odstraniti mušjih ličink.</p>
<p><a class='ah' id='ah7'></a>Kako menih ne uspe obvezati ran? Ko gleda materijo z očmi, se menih oprime njenih znakov in značilnosti. Čeprav ga, ko pusti sposobnost oči nevarovano, lahko napadejo zla škodljiva stanja lakomnosti in bridkosti, on ne prakticira svoje zadržanosti, ne varuje sposobnosti oči, se ne loti zadržanja sposobnosti oči. Pri poslušanju zvoka z ušesi… Pri vohanju vonja z nosom… Pri okušanju okusa z jezikom… Pri dotikanju otipljivosti s telesom… Pri spoznavanju umskih objektov z umom, se oprime njegovih znakov in značilnosti. Čeprav ga, ko pusti sposobnost uma nevarovano, lahko napadejo zla škodljiva stanja lakomnosti in bridkosti, on ne prakticira svoje zadržanosti, ne varuje sposobnosti uma, se ne loti zadržanja sposobnosti uma. Tako menih ne uspe obvezati ran.</p>
<p><a class='ah' id='ah8'></a>Kako menih ne uspe zadimiti staj? Menih ne uči drugih v podrobnostih Dhamme, kot se jo je naučil in jo obvladal. Tako menih ne uspe zadimiti staj.</p>
<p><a class='ah' id='ah9'></a>Kako menih ne ve, kje je napajališče? Menih ne gre od časa do časa do tistih menihov, ki so se mnogo naučili, ki so dobro seznanjeni s tradicijo, ki vzdržujejo Dhammo, disciplino in pravila, in se ne pozanima in vpraša o tem: ‘Kako je to, častiti gospod? Kakšen je pomen tega?’ Ti častiti mu ne razkrijejo, kar ni bilo razkrito, ne razjasnijo kar ni jasno, ali odstranijo njegove dvome o številnih stvareh, ki vzbujajo dvom. Tako menih ne ve, kje je napajališče.</p>
<p><a class='ah' id='ah10'></a>Kako menih ne ve kako je, ko si odžejan? Ko se uči Dhammo in disciplino, ki jo je proglasil Tathāgata, menih ne dobi navdiha o smislu tega, ne dobi navdiha v Dhammi, ne dobi veselja povezanega z Dhammo. Tako menih ne ve kako je, ko si odžejan.</p>
<p><a class='ah' id='ah11'></a>Kako menih ne pozna poti? Menih ne razume Plemenite osmeročlene poti, kot dejansko je. Tako menih ne pozna poti.</p>
<p><a class='ah' id='ah12'></a>Kako je menih nevešč v pašnikih? Menih ne razume štirih osnovanj pozornosti, kot dejansko so. Tako je menih nevešč v pašnikih.</p>
<p><a class='ah' id='ah13'></a>Kako menih molze na suho? Ko zvesti laiki povabijo meniha, da vzame kolikor si želi oblek, hrane, prostorov za počitek in medicinskih potrebščin, menih ne pozna zmernosti v sprejemanju tega. Tako menih molze na suho.</p>
<p><a class='ah' id='ah14'></a>Kako menih ne kaže posebnega čaščenja starejših menihov, ki so star, so dolgo časa menihi, so očetje in voditelji Sanghe? Menih ne vzdržujejo telesnih dejanj ljubeče prijaznosti, tako javno kot zasebno, do teh starejših menihov; on ne vzdržuje besednih dejanj ljubeče prijaznosti do njih, tako javno kot zasebno; ne vzdržuje mentalnih dejanj ljubeče prijaznosti do njih, tako javno kot zasebno. Tako menih ne pokaže nobenega posebnega čaščenja starejših menihov, ki so stari in so dolgo časa menihi, so očetje in voditelji Sanghe.</p>
<p>Ko menih poseduje teh enajst kvalitet, je nesposoben rasti, povečanja in izpolnitve v Dhammi in disciplini.</p>
<p><a class='ah' id='ah15'></a>Menihi, ko kravji pastir poseduje enajst dejavnikov, je sposoben čuvanja in reje črede govedi. Katerih enajst? Kravji pastir ima znanje o materiji, je vešč v značilnostih, mu uspe odstraniti mušje ličinke, mu uspe obvezati rane, mu uspe zadimiti staje, on ve, kje je napajališče, on ve kako je biti odžejan on pozna poti, on je vešč v paši, ne molze na suho, kaže posebno čaščenje do bikov, ki so očetje in voditelji črede. Ko kravji pastir poseduje teh enajst dejavnikov, je sposoben čuvanja in reje črede govedi.</p>
<p><a class='ah' id='ah16'></a>Tako tudi, menihi, <strong>ko menih poseduje enajst kvalitet, je sposoben rasti, povečanja in izpolnitve v tej Dhammi in disciplini</strong>. Katerih enajst? Menih ima znanje o materiji, on je vešč v značilnostih, uspe mu odstraniti mušje ličinke, uspe mu obvezati rane, uspe mu zadimiti staje, on ve, kje je napajališče, ve kako je biti odžejan, pozna pot, je vešč v paši, ne molze na suho in kaže posebno čaščenje starejših menihov, ki so stari in so že dolgo časa menihi, so očetje in voditelji Sanghe.</p>
<p><a class='ah' id='ah17'></a>Kako ima menih znanje o materiji? Menih razume, kot dejansko je: ‘Vso materijo katerekoli vrste, sestavljajo štirje veliki elementi in materija, ki izhaja iz štirih velikih elementov.’ Tako menih ima znanja o materiji.</p>
<p><a class='ah' id='ah18'></a>Kako je menih vešč v značilnostih? Menih razume, kot dejansko je: ‘Za norca so značilna njegova dejanja; za modrega človeka so značilna njegova dejanja.’ Tako je menih vešč v značilnostih.</p>
<p><a class='ah' id='ah19'></a>Kako menih odstrani mušje ličinke? Ko se pojavi misel čutne želje, jo menih ne tolerira; on jo opusti, odstrani, odpravi, zatre. Ko se pojavi zla misel… Ko se pojavi misel o krutosti… Ko se pojavijo zla škodljiva stanja, jih menih ne tolerira; on jih opusti, odstrani, odpravi in zatre. Tako menihu uspe odstraniti mušje ličinke.</p>
<p><a class='ah' id='ah20'></a>Kako menih obveže rane? Ko gleda materijo z očmi, se menih ne oprime njenih znakov in značilnosti. Ker, če pusti sposobnost oči nevarovano, ga lahko napadejo zla škodljiva stanja lakomnosti in bridkosti, on prakticira svojo zadržanost, varuje sposobnosti oči, se loti zadržanja sposobnosti oči. Pri poslušanju zvoka z ušesi… Pri vohanju vonja z nosom… Pri okušanju okusa z jezikom… Pri dotikanju otipljivosti s telesom… Pri spoznavanju umskih objektov z umom, se ne oprime njegovih znakov in značilnosti. Ker, če pusti sposobnost uma nevarovano, ga lahko napadejo zla škodljiva stanja lakomnosti in bridkosti, on prakticira svojo zadržanost, varuje sposobnost uma, se loti zadržanja sposobnosti uma. Tako menih obveže rane.</p>
<p><a class='ah' id='ah21'></a>Kako menihu ne uspe zadimiti staj? Menih uči druge v podrobnostih Dhamme, kot se jo je naučil in jo obvladal. Tako menih zadimi staje.</p>
<p><a class='ah' id='ah22'></a>Kako menih ve, kje je napajališče? Menih gre od časa do časa do tistih menihov, ki so se mnogo naučili, ki so dobro seznanjeni s tradicijo, ki vzdržujejo Dhammo, disciplino in pravila in se pozanima in vpraša o tem: ‘Kako je to, častiti gospod? Kakšen je pomen tega?’ Ti častiti mu razkrijejo kar ni bilo razkrito, razjasnijo kar ni jasno, ali odstranijo njegove dvome o številnih stvareh, ki vzbujajo dvom. Tako menih ve, kje je napajališče.</p>
<p><a class='ah' id='ah23'></a>Kako menih ve kako je, ko si se odžejal? Ko se uči Dhammo in disciplino, ki jo je proglasil Tathāgata, menih dobi navdih o smislu tega, dobi navdih v Dhammi, dobi veselje povezano z Dhammo. Tako menih ve kako je, ko si se odžejal.</p>
<p><a class='ah' id='ah24'></a>Kako menih pozna pot? Menih razume Plemenito osmeročleno pot, kot dejansko je. Tako menih pozna pot.</p>
<p><a class='ah' id='ah25'></a>Kako je menih vešč v pašnikih? Menih razume štiri osnovanja pozornosti, kot dejansko so. Tako je menih vešč v pašnikih.</p>
<p><a class='ah' id='ah26'></a>Kako menih ne molze na suho? Ko zvesti laiki povabijo meniha, da vzame kolikor si želi oblek, hrane, prostorov za počitek in medicinskih potrebščin, menih pozna zmernost v sprejemanju tega. Tako menih ne molze na suho.</p>
<p><a class='ah' id='ah27'></a>Kako menih kaže posebno čaščenje starejših menihov, ki so stari, so dolgo časa menihi, so očetje in voditelji Sanghe? Menih vzdržuje telesna dejanja ljubeče prijaznosti, tako javno kot zasebno, do teh starejših menihov; on vzdržuje besedna dejanja ljubeče prijaznosti do njih, tako javno kot zasebno; on vzdržuje mentalna dejanja ljubeče prijaznosti do njih, tako javno kot zasebno. Tako menih pokaže posebno čaščenje starejših menihov, ki so stari in so dolgo časa menihi, so očetje in voditelji Sanghe.</p>
<p>Ko menih poseduje teh enajst kvalitet, je sposoben rasti, povečanja in izpolnitve v tej Dhammi in disciplini.</p>
<p>”To je bilo tisto, kar je rekel Blaženi. Menihi so bili zadovoljni in veseli besed Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
