<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn40' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>40 Cula-Assapura Sutta—Kratko učenje pri Assapuri</h1>
</header>
<p><a class='ah' id='ah1'></a>Tako sem slišal. Nekoč je Blaženi živel v deželi Angan, pri mestu Angans, imenovanem Assapura. Tam je Blaženi nagovoril menihe: “Menihi.”—“Častiti gospod,” so odgovorili. Blaženi je rekel:</p>
<p><a class='ah' id='ah2'></a>“‘Samotarji, samotarji,’ menihi, tako vas ljudje dojemajo. In ko se vas vpraša: ‘Kaj ste?’, trdite, da ste samotarji. Ker je to tisto, za kar se označujete in kar trdite da ste, bi morali vaditi tako: ‘Prakticirali bomo na način, ki je primeren za samotarja, da so naše označbe lahko resnične in naše trditve prave, in da bo delo o teh, katerih obleka, miloščinska hrana, prostori počitka in medicinske potrebščine, ki jih uporabljamo, prineslo veliko sadež in korist, da naše posvečeno življenje ne bo zaman, ampak plodno in rodovitno.’</p>
<p><a class='ah' id='ah3'></a><strong>Kako, menihi, menih ne prakticira na način, ki je primeren za samotarja?</strong> Tako dolgo, dokler menih, ki je pohlepen, ni opustil pohlepa, ki ima sovraštvo v umu, ni opustil sovraštva, ki je jezen, ni opustil jeze, ki je maščevalen, ni opustil maščevanja, ki je prezirljiv, ni opustil prezira, ki ima dominantno držo, ni opustil dominantne drže, ki je zavisten, ni opustil zavisti, ki je skop, ni opustil skoposti, ki je prevarantski, ni opustil prevare, ki je goljufiv, ni opustil goljufije, ki ima zle želje, ni opustil zlih želja, ki ima napačen pogled, ni opustil napačnega pogleda, tako dolgo ne prakticira na primeren način za samotarja, rečem, ker ni uspel opustiti teh vplivov za samotarja, teh napak za samotarja, teh usedlin za samotarja, ki so razlog za ponovno rojstvo v stanje pomanjkanja in katerih rezultati se pričakujejo v nesrečnem kraju.</p>
<p><a class='ah' id='ah4'></a>Predpostavimo, da je orožje imenovano <i>mataja</i>, dobro brušeno na obeh robovih, zaprto in vstavljeno v tulec iz krp. Jaz pravim, da je menihov odhod [iz posvetnega življenja v meniško] primerljiv temu.</p>
<p><a class='ah' id='ah5'></a>Jaz ne pravim, da se status samotarja v tistem, ki nosi ogrinjalo iz krp zgodi le zaradi nošenja ogrinjala iz krp, niti v golem asketu le zaradi golote, niti v tistem, na katerem je zlepljen prah in umazanija le zaradi tega, ker je na njem zlepljen prah in umazanija, niti v tistem, ki se obredno umiva v vodi le zaradi obrednega umivanja v vodi, niti v živečem ob vznožju drevesa le zaradi življenja ob vznožju drevesa, niti v živečem pod milim nebom le zaradi življenja pod milim nebom, niti v praktikantu neprestanega stanja le zaradi neprestanega stanja, niti v uživalcu hrane v določenih intervalih le zaradi uživanja hrane v določenih intervalih, niti v recitatorju čarobnih besed le zaradi recitiranja čarobnih besed; in tudi ne pravim, da se status samotarja zgodi v asketih z zaraščenimi lasmi le zaradi nošenja zaraščenih las.</p>
<p><a class='ah' id='ah6'></a>Menihi, če je le zaradi nošenja ogrinjala iz krp tisti, ki nosi ogrinjalo iz krp in ki je pohlepen, opustil pohlep, ki ima sovraštvo v umu. opustil sovraštvo … ki ima napačen pogled, opustil napačen pogled, potem naj mu njegovi prijatelji in tovariši, njegovi ožji in širši sorodniki, kakor hitro je rojen, napravijo oblačilo iz krp in ga opravljenega z njim naredijo za tistega, ki nosi ogrinjalo iz krp: ‘Pridi, moj dragi, nosi oblačila iz krp, da boš, kot nosilec oblačila iz krp, ko boš pohlepen, opustil pohlep, ko boš imel sovraštvo v umu … ko imaš napačen pogled, opustil napačen pogled.’ Vendar, jaz vidim tukaj nosilca oblačila iz krp, ki je pohlepen, ki ima sovraštvo v umu … ki ima napačen pogled; in zato jaz ne rečem, da samotarjev status nastane v nosilcu oblačila iz krp, le zaradi nošenja oblačila iz krp.</p>
<p>Če le zaradi golote goli asket, ki je pohlepen, opusti pohlep … Če le zaradi prahu in umazanije … Če le zaradi obrednega umivanja v vodi … Če le zaradi prebivanja ob vznožju drevesa … Če le zaradi prebivanja pod milim nebom … Če le zaradi neprestanega stanja … Če le zaradi uživanja hrane ob določenih intervalih … Če le zaradi recitiranja čarobnih besed … Če le zaradi nošenja zaraščenih las … in zaradi tega ne pravim, da se status samotarja zgodi v asketu z zaraščenimi lasmi le zaradi nošenja zaraščenih las.</p>
<p><a class='ah' id='ah7'></a><strong>Kako, menihi, menih prakticira na način, ki je primeren za samotarja?</strong> Ko je vsak menih, ki je bil pohlepen, opustil pohlep, ki je imel sovraštvo v umu, opustil sovraštvo, ki je bil jezen, opustil jezo, ki je bil maščevalen, opustil maščevanje, ki je bil prezirljiv, opustil prezir, ki je imel dominantno držo, opustil dominantno držo, ki je bil zavisten, opustil zavist, ki je bil skop, opustil skopost, ki je bil prevarantski, opustil prevaro, ki je bil goljufiv, opustil goljufijo, kdor je imel zle želje, opustil zle želje, kdor je imel napačen pogled, opustil napačen pogled, potem on prakticira na način, ki je primeren za samotarja, jaz pravim, zaradi njegovega opuščanja teh vplivov za samotarja, teh napak za samotarja, teh usedlin za samotarja, ki so osnova za ponovno rojstvo v stanje prikrajšanosti in katerih rezultati se pričakujejo v nesrečnem kraju.</p>
<p><a class='ah' id='ah8'></a>On vidi sebe očiščenega od vseh teh zlih škodljivih stanj, on vidi sebe osvobojenega od njih. Ko vidi to, je v njem rojeno veselje. Ko je vesel, je v njem rojeno navdušenje; v tem, ki je navdušen, postane telo mirno; ta, katerega telo je mirno, čuti prijetnost; v tem, ki čuti prijetnost, postane um zbran.</p>
<p><a class='ah' id='ah9'></a>On biva s prežemanjem ene četrtine sveta z umom prežetim z nesebično ljubeznijo, prav tako druge, prav tako tretje, prav tako četrte; tako zgoraj, spodaj, okrog in povsod, tako za vse, kot zase, on biva s prežemanjem vseobsegajočega sveta z umom prežetim z nesebično ljubeznijo, obilno, vzvišeno, neizmerno, brez sovražnosti in brez sovraštvo.</p>
<p><a class='ah' id='ah10-12'></a>On biva s prežemanjem ene četrtine sveta z umom prežetim s sočutjem … z umom prežetim s srečoželjnostjo … z umom prežetim z mirnodušnostjo … obilno, vzvišeno, neizmerno, brez sovražnosti in brez sovraštva.</p>
<p><a class='ah' id='ah13'></a>Predpostavimo, da obstaja ribnik s čisto, prijetno, hladno vodo, prozoren, z gladkimi bregovi, očarljiv. Če človek, ožgan in izčrpan zaradi vročega vremena, utrujen, izsušen in žejen, pride iz vzhoda ali iz zahoda ali iz severa ali iz juga ali od tam, kjer pride do ribnika, bi si pogasil žejo in svojo vročino zaradi vročega vremena. Tako tudi, menihi, če kdorkoli iz kaste plemenitih odide od doma v brezdomstvo, in ko se sreča z Dhammo in disciplino, ki jo je razglasil Tathāgata, razvije ljubečo prijaznost, sočutje, srečoželjnost in mirnodušnost, in s tem doseže notranji mir, potem zaradi tega notranjega miru on prakticira na način, ki je primeren za samotarja, jaz pravim. In če kdorkoli iz kaste brahminov odide … Če kdorkoli iz kaste trgovcev odide … Če kdorkoli iz kaste delavcev odide in gre od doma v brezdomstvo, in po tem, ko se sreča z Dhammo in disciplino, ki jo je razglasil Tathāgata, razvije nesebično ljubezen, sočutje, srečoželjnost in mirnodušnost, in s tem doseže notranji mir, potem zaradi tega notranjega miru on prakticira na način, ki je primeren za samotarja, jaz pravim.</p>
<p><a class='ah' id='ah14'></a>Menihi, če kdorkoli iz kaste plemenitih naredi odhod, gre od doma v brezdomstvo, in s svojim uresničenjem z neposrednim znanjem tukaj in sedaj vstopi in biva v osvobojenosti uma in osvobojenosti z modrostjo, ki je brez vplivov z uničenjem vplivov, potem je on že samotar zaradi uničenja vplivov. In če kdorkoli iz kaste brahminov naredi odhod … Če kdorkoli iz kaste trgovcev naredi odhod … Če kdorkoli iz kaste delavcev naredi odhod, gre od doma v brezdomstvo, in s svojim uresničenjem z neposrednim znanjem tukaj in sedaj vstopi in biva v osvobojenosti uma in osvobojenosti z modrostjo, ki je brez vplivov z uničenjem vplivov, potem je on že samotar zaradi uničenja vplivov.”</p>
<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
