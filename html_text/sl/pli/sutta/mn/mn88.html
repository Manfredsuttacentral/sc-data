<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn88' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>88 Bahitika Sutta—Plašč</h1>
</header>
<p><a class='ah' id='ah1'></a>Tako sem slišal. Nekoč je Blaženi živel pri Sāvatthīju, v Jetajevem gozdičku Anāthapiṇḍikajevegaparka.</p>
<p><a class='ah' id='ah2'></a>Bilo je jutro, ko se je častiti Ᾱnanda oblekel in vzel svojo skledo in zunanje oblačilo in odšel v Sāvatthī po miloščino. Ko je hodil po miloščino v Sāvatthī in se vrnil, po svojem obroku hrane, je odšel v Vzhodni park, do palače Migārove matere, da bi prebil dan.</p>
<p><a class='ah' id='ah3'></a>Ob tej priložnosti je kralj Kosale, Pasenadi, osedlal slona Ekapuṇḍarīka in opoldne odjahal iz Sāvatthīja. Videl je prihajati častitega Ᾱnanda v daljavi in je vprašal ministra Sirivaḍḍha: “To je častiti Ᾱnanda, ali ne?”—“Da, gospod, to je častiti Ᾱnanda.”</p>
<p><a class='ah' id='ah4'></a>Nato je kralj Kosale, Pasenadi rekel možu: “Pridi, dobri mož, pojdi do častitega Ᾱnande in ga pozdravi v mojem imenu s tvojo glavo ob njegovih nogah, rekoč: ‘Častiti gospod, kralj Kosale, Pasenadi, vas pozdravlja s svojo glavo ob nogah častitega Ᾱnande.’ Potem reci: ‘Častiti gospod, če častiti Ᾱnanda nima nobenega nujnega posla, bi morda častiti Ᾱnanda počakal za trenutek, iz sočutja.’”</p>
<p><a class='ah' id='ah5'></a>“Da, gospod,” je mož odgovoril in odšel do častitega Ᾱnande in ko se mu je poklonil, je stopil na stran in rekel častitemu Ᾱnandi: “Častiti gospod, kralj Kosale, Pasenadi, te pozdravlja s svojo glavo ob nogah častitega Ᾱnande in pravi: ‘Častiti gospod, če častiti Ᾱnanda nima nobenega nujnega posla, bi morda častiti Ᾱnanda počakal za trenutek, iz usmiljenja.’”</p>
<p><a class='ah' id='ah6'></a>Častiti Ᾱnanda se je strinjal v tišini. Kralj Pasenadi je odšel s slonom tako daleč, kot je slon lahko šel, potem pa je sestopil z njega in odšel peš do častitega Ᾱnande. Ko ga je pozdravil, je stopil na stran in rekel častitemu Ᾱnandi: “Če, častiti gospod, častiti Ᾱnanda nima nobenega nujnega posla, bi bilo dobro, če bi šel na breg reke Aciravatī, iz usmiljenja.”</p>
<p><a class='ah' id='ah7'></a>Častiti Ᾱnanda se je strinjal v tišini. Odšel je na breg reke Aciravatī in sedel k vznožju drevesa na pripravljen sedež. Kralj Pasenadi je odšel s slonom tako daleč, kot je slon lahko šel, potem pa je sestopil in peš odšel do častitega Ᾱnande. Ko ga je pozdravil je stopil na stran in rekel častitemu Ᾱnandi: “Tukaj, častiti gospod, je odeja za slona. Naj častiti Ᾱnanda sedi na njej.”</p>
<p>“Ni potrebe, veliki kralj. Sedi. Jaz sedim na svoji podlogi.”</p>
<p><a class='ah' id='ah8'></a>Kralj Kosale, Pasenadi je sedel na pripravljen sedež in rekel: “Častiti Ᾱnanda, <strong>ali bi se Blaženi vedel s telesom na tak način, da bi ga lahko grajali modri samotarji in brahmini</strong>?”</p>
<p>“Veliki kralj, Blaženi se ne bi vedel s telesom na tak način, da bi ga lahko grajali modri samotarji in brahmini.”</p>
<p>“Ali bi se Blaženi, častiti Ᾱnanda, vedel z govorom … vedel z umom na tak način, da bi ga lahko grajali modri samotarji in brahmini?”</p>
<p>“Veliki kralj, Blaženi se ne bi vedel z govorom … vedel z umom na tak način, da bi ga lahko grajali modri samotarji in brahmini.”</p>
<p><a class='ah' id='ah9'></a>“To je čudovito, to je neverjetno! Kar nismo mogli doseči z vprašanjem, je dosegel častiti Ᾱnanda z odgovorom na vprašanje. Mi ne prepoznamo ničesar vrednega v hvali in graji drugih, ki jo govorijo neumne in nevedne osebe, ki govorijo, ne da bi to sami preiskali in ocenili; vendar mi prepoznamo kot dragoceno hvalo in grajo drugih, ki jo govorijo modre, inteligentne in ostroumne osebe, ki govorijo po tem, ko so to sami preiskali in ocenili.</p>
<p><a class='ah' id='ah10'></a>Sedaj, častiti Ᾱnanda, kakšno vrsto telesnega vedenja grajajo modri samotarji in brahmini?”</p>
<p>“Vsako telesno vedenje, ki je slabo, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenja je slaba?”</p>
<p>“Vsako telesno vedenje, ki je graje vredno, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenja je graje vredna?”</p>
<p>“Vsako telesno vedenje, ki prinaša trpljenje, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenja prinese trpljenje?”</p>
<p>“Vsako telesno vedenje, ki ima boleče rezultate, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenje ima boleče rezultate?”</p>
<p>“Vsako telesno vedenje, veliki kralj, ki vodi do svojega lastnega trpljenja ali do trpljenja drugih ali do trpljenja obeh in na račun katerega se povečajo slaba stanja in dobra stanja izginejo. Takšno telesno vedenje grajajo modri samotarji in brahmini, veliki kralj.”</p>
<p><a class='ah' id='ah11'></a>“Sedaj, častiti Ᾱnanda, kakšno vrsto govornega vedenja grajajo modri samotarji in brahmini?”</p>
<p>“Vsako govorno vedenje, ki je slabo … (dokončaj kot v §10, zamenjaj “govorno vedenje” za “telesno vedenje”) … ”</p>
<p><a class='ah' id='ah12'></a>“Sedaj, častiti Ᾱnanda, kakšno vrsto mentalnega vedenja grajajo modri samotarji in brahmini?”</p>
<p>“Vsako mentalno vedenje, ki je slabo … dokončaj kot v §10, zamenjaj “mentalno vedenje” za “telesno vedenje”) … ”</p>
<p><a class='ah' id='ah13'></a>“Sedaj, častiti Ᾱnanda, ali Blaženi hvali samo opuščanje vseh slabih stanj?”</p>
<p>“Tathāgata, veliki kralj, je opustil vsa slaba stanja in poseduje dobra stanja.”</p>
<p>14. “Sedaj, častiti Ᾱnanda, kakšno vrsto telesnega vedenja ne grajajo modri samotarji in brahmini?”</p>
<p>“ Vsako telesno vedenje, ki je dobro, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenja je dobra?”</p>
<p>“Vsako telesno vedenje, ki je brez graje, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenja je brez graje?”</p>
<p>“Vsako telesno vedenje, ki ne prinese trpljenja, veliki kralj.”</p>
<p>“Sedaj, častiti Ᾱnanda, kakšna vrsta vedenja ne prinese trpljenja?”</p>
<p>“Vsako telesno vedenje, ki ima prijetne rezultate, veliki kralj.”</p>
<p>“Sedaj, častiti Ᾱnanda, kakšna vrsta telesnega vedenja ima prijetne rezultate?”</p>
<p>“Vsako telesno vedenje, veliki kralj, ki ne vodi človeka do svojega lastnega ali do trpljenja drugih ali do trpljenja obeh, in na račun katerega se slaba stanja zmanjšajo in dobra stanja povečajo. Takšno telesno vedenje, veliki kralj, ne grajajo modri samotarji in brahmini.”</p>
<p><a class='ah' id='ah15'></a>“Sedaj, častiti Ᾱnanda, kakšno vrsto govornega vedenja ne grajajo modri samotarji in brahmini?”</p>
<p>“Vsako govorno vedenje, ki je dobro … (dokončaj kot v §14, zamenjaj “govorno vedenje” za “telesno vedenje”) … ”</p>
<p><a class='ah' id='ah16'></a>“Sedaj, častiti Ᾱnanda, kakšno vrsto mentalnega vedenje ne grajajo modri samotarji in brahmini?”</p>
<p>“Vsako mentalno vedenje, ki je dobro … (dokončaj kot v §14, zamenjaj “mentalno vedenje” za “telesno vedenje”) … ”</p>
<p><a class='ah' id='ah17'></a>“Sedaj, častiti Ᾱnanda, ali Blaženi hvali samo opravljanje vseh dobrih stanj?”</p>
<p>“Tathāgata, veliki kralj, je opustil vsa slaba stanja in poseduje dobra stanja.”</p>
<p><a class='ah' id='ah18'></a>“To je čudovito, to je neverjetno, kako je to izrazil častiti Ᾱnanda! In mi smo zadovoljni in nam ugaja to, kar je on tako dobro izrazil. Častiti gospod, mi smo tako zadovoljni in nam ugaja to, kar je tako dobro izrazil častiti Ᾱnanda, da če bi mu lahko dali dragocenega slona v dar, bi mu ga dali; če bi mu lahko dali dragocenega konja v dar, bi mu ga dali; če bi mu darilo vaščanov bilo dovoljeno, bi mu ga dali. Toda mi vemo, častiti gospod, da to ni dovoljeno častitemu Ᾱnandi. Toda tam je ta moj plašč, častiti gospod, ki mi je bil poslan, spravljen v škatlo za kraljevski dežnik kralja Magadhe, Ajātasattuja, šestnajst rok dolg in osem rok širok. Naj ga častiti Ᾱnanda sprejme zaradi usmiljenja.”</p>
<p>“To ni potrebno, veliki kralj. Moja tri oblačila so popolna.”</p>
<p><a class='ah' id='ah19'></a>“Častiti gospod, to reko Aciravatī je gledal častiti Ᾱnanda in tudi mi sami, ko je iz velikega oblaka močno deževalo na hribe; potem se je ta reka Aciravatī prelila čez oba bregova. Tako tudi, častiti gospod, lahko častiti Ᾱnanda naredi tri oblačila za sebe iz tega plašča, in lahko razdeli svoja stara tri oblačila med svoje tovariše v posvečenem življenju. Na ta način, se bo naš dar prelil. Častiti gospod, naj častiti Ᾱnanda sprejme plašč.”</p>
<p><a class='ah' id='ah20'></a>Častiti Ᾱnanda je sprejel plašč. Nato je kralj Kosale, Pasenadi, rekel: “In sedaj, častiti gospod, mi odhajamo. Zaposleni smo in moramo veliko postoriti.”</p>
<p>“Sedaj je čas, veliki kralj, napravi kar misliš, da je prav.”</p>
<p>Potem, ko se je kralj Kosale, Pasenadi, navdušil in razveselil v besedah častitega Ᾱnande, se je dvignil iz svojega sedeža, in ko je pozdravil častitega Ᾱnando, in ga je obhodil s svoje desne, je odšel.</p>
<p><a class='ah' id='ah21'></a>Kmalu po tem, ko je odšel, je častiti Ᾱnanda odšel do Blaženega. Ko se mu je poklonil, je sedel na stran, mu prenesel ves svoj pogovor s kraljem Kosale, Pasenadijem, in predstavil plašč Blaženemu.</p>
<p><a class='ah' id='ah22'></a>Nato je Blaženi naslovil menihe: “To je dobitek, menihi, za kralja Kosale, Pasenadija, to je velik dobitek za kralja Kosale, Pasenadija, da je imel priložnost videti in izkazati spoštovanje Ᾱnandi.”</p>
<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
