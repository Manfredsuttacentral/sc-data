<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn15' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>15 Anumāna Sutta—Sklep</h1>
</header>
<p><a class='ah' id='ah1'></a>Tako sem slišal. Nekoč je častiti Mahā Moggallāna živel v deželi Bhagga pri Suṁsumāragiri, v Bhesakalā gozdičku Jelenjega parka. Tam je nagovoril menihe: “Prijatelji, menihi.”—“Prijatelj,” so odgovorili. Častiti Mahā Moggallāna je rekel:</p>
<p><a class='ah' id='ah2'></a>“Prijatelji, če menih prosi: ‘Naj me častiti opomnijo, jaz moram biti opomnjen od častitih,’ vendar če je on težaven za opomniti in ima lastnosti, zaradi katerih ga je težko opomniti, če je nestrpen in ne jemlje navodil pravilno, potem njegovi tovariši v posvečenem življenju mislijo, da ga ni treba opomniti ali poučiti, o njem mislijo kot o osebi, ki ji ne gre zaupati.</p>
<p><a class='ah' id='ah3'></a>Katere kvalitete ga delajo <strong>težavnega za opomniti</strong>?</p>
<p>(1) Menih ima hudobne želje in je obvladan od hudobnih želja; to je kvaliteta, ki ga dela težavnega za opomniti.</p>
<p>(2) Menih hvali sebe in omalovažuje druge; to je kvaliteta, ki ga dela težavnega za opomniti.</p>
<p>(3) Menih je jezen in je obvladan z jezo; to je kvaliteta …</p>
<p>(4) Menih je jezen in maščevalen zaradi jeze …</p>
<p>(5) Menih je jezen in trmast zaradi jeze …</p>
<p>(6) Menih je jezen in izgovarja besede, ki mejijo na jezo …</p>
<p>(7) Menih je okaran in se upira tistemu, ki ga kara …</p>
<p>(8) Menih je okaran in omalovažuje tistega, ki ga kara …</p>
<p>(9) Menih je okaran in kara tistega, ki kara njega …</p>
<p>(10) Menih je okaran in se izgovarja, vodi pogovor vstran in kaže jezo, sovraštvo in grenkobo …</p>
<p>(11) Menih je okaran in ni razočaran nad svojim ravnanjem …</p>
<p>(12) Menih je zaničevalen in oblastniški …</p>
<p>(13) Menih je zavisten in lakomen …</p>
<p>(14) Menih je sleparski in goljufiv …</p>
<p>(15) Menih je samosvoj in aroganten …</p>
<p>(16) Menih se drži svojih lastnih pogledov, se jih drži nepopustljivo in jih s težavo opušča; to je kvaliteta, ki ga naredi težavnega za opomniti.</p>
<p>Prijatelji, to so kvalitete, ki ga naredijo težavnega za opomniti.</p>
<p><a class='ah' id='ah4'></a>Prijatelji, čeprav menih ne prosi: ‘Naj me častiti opomnijo; jaz moram biti opomnjen od častitih,’ vendarle, če ga je lahko opomniti in ima kvalitete, ki ga delajo enostavnega za opomniti, če je potrpežljiv in jemlje navodila pravilno, potem njegovi tovariši v posvečenem življenju mislijo, da bi moral biti opomnjen in poučevan in mislijo o njem kot o osebi, ki se ji zaupa.</p>
<p><a class='ah' id='ah5'></a>Katere kvalitete ga delajo <strong>enostavnega za opomniti</strong>?</p>
<p>(1) Menih nima hudobnih želja in ni obvladan od hudobnih želja; to je kvaliteta, ki ga dela enostavnega za opomniti.</p>
<p>(2) Menih se ne hvali niti ne omalovažuje drugih; to je kvaliteta …</p>
<p>(3) On ni jezen niti dovoli jezi, da ga obvlada …</p>
<p>(4) On ni jezen ali maščevalen zaradi jeze …</p>
<p>(5) On ni jezen ali trmast zaradi jeze …</p>
<p>(6) On ni jezen in ne izgovarja besed, ki mejijo na jezo …</p>
<p>(7) On je okaran in se ne upira tistemu, ki ga kara …</p>
<p>(8) On je okaran in ne omalovažuje tistega, ki ga kara …</p>
<p>(9) On je okaran in ne kara tistega, ki kara njega …</p>
<p>(10) On je okaran in se ne izgovarja, vodi pogovor vstran in kaže jezo, sovraštvo in grenkobo …</p>
<p>(11) On je okaran in razočaran nad svojim ravnanjem …</p>
<p>(12) On ni zaničevalen in oblastniški …</p>
<p>(13) On ni zavisten in lakomen …</p>
<p>(14) On ni sleparski in goljufiv …</p>
<p>(15) On ni samosvoj in aroganten …</p>
<p>(16) Spet, menih se ne drži svojih lastnih pogledov, ali se jih ne drži nepopustljivo in jih z lahkoto opušča; to je kvaliteta, ki ga naredi enostavnega za opomniti.</p>
<p>Prijatelji, to se imenujejo kvalitete, ki ga delajo enostavnega za opomniti.</p>
<p><a class='ah' id='ah6'></a>Prijatelji, menih bi moral <strong>sklepati o sebi</strong> na sledeč način:</p>
<p>(1) ‘Oseba s hudobnimi željami in obvladana od hudobnih želja, je zame neprijetna in zoprna. Če bi imel hudobne želje in bil obvladan od hudobnih želja, bi bil drugim neprijeten in zoprn.’ Menih, ki to ve, bi moral tako prebuditi svoj um: ‘Ne bom imel hudobnih misli in bil obvladan s hudobnimi mislimi.’</p>
<p>(2-16) ‘Oseba, ki se sama hvali in omalovažuje … Oseba, ki se drži svojih lastnih pogledov, se jih drži nepopustljivo in jih s težavo opušča, je zame neprijetna in zoprna. Če bi se jaz držal svojih lastnih pogledov, se jih držal nepopustljivo in jih opuščal s težavo, bi bil drugim neprijeten in zoprn.’ Menih, ki to ve, bi moral tako prebuditi svoj um: ‘Ne bom se držal svojih lastnih pogledov, se jih držal nepopustljivo in jih bom z lahkoto opuščal.’</p>
<p><a class='ah' id='ah7'></a>Prijatelji, menih bi se moral <strong>sam preiskati</strong>:</p>
<p>(1) ‘Ali imam hudobne želje in sem obvladan od hudobnih želja?’ Če, ko preišče samega sebe razpozna: ‘Jaz imam hudobne želje, jaz sem obvladan od hudobnih želja,’ potem bi moral napraviti napor, da bi opustil ta zla škodljiva stanja. Toda če, ko preišče samega sebe razpozna: ‘Jaz nimam hudobnih želja, jaz nisem obvladan od hudobnih želja,’ potem lahko prebiva vesel in zadovoljen in vadi dan in noč v koristnih stanjih.</p>
<p>(2-16) Spet, menih bi se moral sam preiskati: ‘Ali jaz hvalim samega sebe in omalovažujem druge?’ … ‘Ali se držim svojih lastnih pogledov, se jih držim nepopustljivo in jih s težavo opuščam?’ Če, ko preišče samega sebe razpozna: ‘Jaz se držim svojih lastnih pogledov … ,’ potem se naj potrudi, da opusti ta zla škodljiva stanja. Toda če, ko preišče samega sebe razpozna: ‘Jaz se ne držim svojih lastnih pogledov … ,’ potem lahko prebiva vesel in zadovoljen in vadi dan in noč v koristnih stanjih.</p>
<p><a class='ah' id='ah8'></a>Prijatelji, ko menih preišče samega sebe, če vidi, da ta zla škodljiva stanja niso v njem vsa opuščena, potem se naj potrudi, da jih vsa opusti. Toda če, ko preišče samega sebe vidi, da so v njem vsa opuščena, potem lahko prebiva vesel in zadovoljen in vadi dan in noč v koristnih stanjih..</p>
<p>Tako kot ženska—ali moški—mlada, mladostna, ki ima rada okraske, ko vidi podobo svojega lastnega obraza v jasnem, svetlem ogledalu ali v bazenu s čisto vodo, in vidi madež ali hibo na njem, se potrudi, da to odstrani, ampak če ne vidi madeža ali hibe na njem, postane zadovoljna: ‘Zame je velika korist, da je čist’; tako tudi, ko menih preišče samega sebe … potem lahko prebiva vesel in zadovoljen in vadi dan in noč v koristnih stanjih.”</p>
<p>To je bilo tisto, kar je rekel Mahā Moggallāna. Menihi so bili zadovoljni in veseli besed Mahā Moggallāna.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
