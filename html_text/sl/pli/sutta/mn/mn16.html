<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Božič'>
</head>
<body>
<article id='mn16' lang='sl'>
<header>
<ul>
<li class='division' lang='pli' translate='no'>Majjhima Nikāya</li>
</ul>
<h1>16 Cetokhila Sutta—Divjina v srcu</h1>
</header>
<p><a class='ah' id='ah1'></a>Tako sem slišal. Nekoč je Blaženi živel pri Sāvatthīju, v Jetajevem gozdičku Anāthapiṇḍikajevega parka. Tam je nagovoril menihe: “Menihi.”—“Častiti gospod,” so odgovorili. Blaženi je rekel:</p>
<p><a class='ah' id='ah2'></a>“Menihi, da bi vsak menih, ki ni opustil petih divjin v srcu in ni pretrgal petih spon v srcu, prišel do rasti, povečanja in izpopolnitve v Dhammi in disciplini—to je nemogoče.</p>
<p><a class='ah' id='ah3'></a>Kaj, menihi, je <strong>pet divjin v srcu, ki jih ni opustil</strong>? Tukaj je menih dvomljiv, negotov, neodločen in nesiguren o učitelju, in tako se njegov um ne nagne h gorečnosti, predanosti, vztrajnosti in prizadevanju. Ko se njegov um ne nagne h gorečnosti, predanosti, vztrajnosti in prizadevanju, je to prva divjina v srcu, ki je ni opustil.</p>
<p><a class='ah' id='ah4'></a>Prav tako, je menih dvomljiv, negotov, neodločen in nesiguren o Dhammi … Ko se njegov um ne nagne h gorečnosti … je to druga divjina v srcu, ki je ni opustil.</p>
<p><a class='ah' id='ah5'></a>Prav tako, menih je dvomljiv, negotov, neodločen in nesiguren o Sanghi … Ko se njegov um ne nagne h gorečnosti … je to tretja divjina v srcu, ki je ni opustil.</p>
<p><a class='ah' id='ah6'></a>Prav tako, menih je dvomljiv, negotov, neodločen in nesiguren o vadbi … Ko se njegov um ne nagne h gorečnosti … je to četrta divjina v srcu, ki je ni opustil.</p>
<p><a class='ah' id='ah7'></a>Prav tako, menih je jezen in nezadovoljen s svojimi tovariši v posvečenem življenju, zamerljiv in neusmiljen do njih, in tako se njegov um ne nagne h gorečnosti, predanosti, vztrajnosti in prizadevanju. Ko se njegov um ne nagne h gorečnosti, predanosti, vztrajnosti in prizadevanju, je to peta divjina v srcu, ki je ni opustil.</p>
<p>To je pet divjin v srcu, ki jih ni opustil.</p>
<p><a class='ah' id='ah8'></a>Kaj, menihi, je <strong>pet spon v srcu, ki jih ni pretrgal</strong>? Menih ni osvobojen poželenja, želje, vdanosti, žeje, vročice in hrepenenja po čutnih užitkih, in tako se njegov um ne nagne h gorečnosti, predanosti, vztrajnosti in prizadevanju. Ko se njegov um ne nagne h gorečnosti, predanosti, vztrajnosti in prizadevanju, je to prva spona v srcu, ki je ni pretrgal.</p>
<p><a class='ah' id='ah9'></a>Prav tako, menih ni osvobojen poželenja, želje, vdanosti, žeje, vročice in hrepenenja po telesu … Ko se njegov um ne nagne h gorečnosti … je to druga spona v srcu, ki je ni pretrgal.</p>
<p><a class='ah' id='ah10'></a>Prav tako, menih ni osvobojen poželenja, želje, vdanosti, žeje, vročice in hrepenenja po tvorbah … Ko se njegov um ne nagne h gorečnosti … je to tretja spona v srcu, ki je ni pretrgal.</p>
<p><a class='ah' id='ah11'></a>Prav tako, menih jé koliko mu je všeč, dokler ni njegov trebuh poln in se predaja užitkom spanja, poležavanja in dremanja … Ko se njegov um ne nagne h gorečnosti … je to četrta spona v srcu, ki je ni pretrgal.</p>
<p><a class='ah' id='ah12'></a>Prav tako, menih živi posvečeno življenje in si želi neko božansko stopnjo: ‘S to krepostjo ali ritualom ali asketizmom ali posvečenim življenjem bom postal [velik] bog ali neki [nižji] bog,’ in tako se njegov um ne nagne h gorečnosti, predanosti, vztrajnosti in prizadevanju. Ko se njegov um ne nagne h gorečnosti, predanosti, vztrajnosti in prizadevanju, je to peta spona v srcu, ki je ni pretrgal.</p>
<p>To je pet spon v srcu, ki jih ni pretrgal.</p>
<p><a class='ah' id='ah13'></a>Menihi, da bi vsak menih, ki ni opustil petih divjin v srcu in ni pretrgal petih spon v srcu, prišel do rasti, povečanja in izpopolnitve v Dhammi in disciplini—to je nemogoče.</p>
<p><a class='ah' id='ah14'></a>Menihi, da bi vsak menih, ki je opustil pet divjin v srcu in pretrgal pet spon v srcu, prišel do rasti, povečanja in izpopolnitve v Dhammi in disciplini—to je mogoče.</p>
<p><a class='ah' id='ah15'></a>Kaj, menihi, je <strong>pet divjin v srcu, ki jih je opustil</strong>? Tukaj menih ni dvomljiv, negotov, neodločen in nesiguren o učitelju, in tako se njegov um nagne h gorečnosti, predanosti, vztrajnosti in prizadevanju. Ko se njegov um nagne h gorečnosti, predanosti, vztrajnosti in prizadevanju, je to prva divjina v srcu, ki jo je opustil.</p>
<p><a class='ah' id='ah16'></a>Prav tako, menih ni dvomljiv, negotov, neodločen in nesiguren o Dhammi. Ko se njegov um nagne h gorečnosti … druga divjina v srcu, ki jo je opustil.</p>
<p><a class='ah' id='ah17'></a>Prav tako, menih ni dvomljiv, negotov, neodločen in nesiguren o Sanghi … Ko se njegov um nagne h gorečnosti … tretja divjina v srcu, ki jo je opustil.</p>
<p><a class='ah' id='ah18'></a>Prav tako, menih ni dvomljiv, negotov, neodločen in nesiguren o vadbi … Ko se njegov um nagne h gorečnosti … četrta divjina v srcu, ki jo je opustil.</p>
<p><a class='ah' id='ah19'></a>Prav tako, menih ni jezen in ni nezadovoljen s svojimi tovariši v posvečenem življenju, ni zamerljiv in ni neusmiljen do njih, in tako se njegov um nagne h gorečnosti, predanosti, vztrajnosti in prizadevanju. Ko se njegov um ne nagne h gorečnosti, predanosti, vztrajnosti in prizadevanju, je to peta divjina v srcu, ki jo je opustil.</p>
<p>To je pet divjin v srcu, ki jih je opustil.</p>
<p><a class='ah' id='ah20'></a>Kaj, menihi, je <strong>pet spon v srcu, ki jih je pretrgal</strong>? Menih je osvobojen od poželenja, želje, vdanosti, žeje, vročice in hrepenenja po čutnih užitkih, in tako se njegov um nagne h gorečnosti, predanosti, vztrajnosti in prizadevanju. Ko se njegov um nagne proti gorečnosti, predanosti, vztrajnosti in prizadevanju, je pretrgal prvo spono v srcu.</p>
<p><a class='ah' id='ah21'></a>Prav tako, menih je osvobojen poželenja, želje, vdanosti, žeje, vročice in hrepenenja po telesu … Ko se njegov um nagne proti gorečnosti … je pretrgal drugo spono v srcu.</p>
<p><a class='ah' id='ah22'></a>Prav tako, menih je osvobojen poželenja, želje, vdanosti, žeje, vročice in hrepenenja po tvorbah … Ko se njegov um nagne proti gorečnosti … je pretrgal tretjo spono v srcu.</p>
<p><a class='ah' id='ah23'></a>Prav tako, menih ne jé koliko mu je všeč, dokler ni njegov trebuh poln in se ne predaja užitkom spanja, poležavanja in dremanja … Ko se njegov um nagne proti gorečnosti … je pretrgal četrto spono v srcu.</p>
<p><a class='ah' id='ah24'></a>Prav tako, menih ne živi posvečeno življenje z željo, da bi dosegel neko božansko stopnjo: ‘S to krepostjo ali ritualom ali asketizmom ali posvečenim življenjem bom postal [velik] bog ali neki [nižji] bog,’ in tako se njegov um nagne h gorečnosti, predanosti, vztrajnosti in prizadevanju. Ko se njegov um nagne h gorečnosti, predanosti, vztrajnosti in prizadevanju, je to peta spona v srcu, ki jo je pretrgal.</p>
<p>To je pet spon v srcu, ki jih je pretrgal.</p>
<p><a class='ah' id='ah25'></a>Menihi, da bi vsak menih, ki je opustil pet divjin v srcu in pretrgal pet spon v srcu, prišel do rasti, povečanja in izpopolnitve v Dhammi in disciplini—to je mogoče.</p>
<p><a class='ah' id='ah26'></a>On razvije temelj za duhovno moč, ki jo sestavlja zbranost zaradi gorečnosti in odločno prizadevanje; on razvije temelj za duhovno moč, ki jo sestavlja zbranost zaradi energije in odločnega prizadevanja; on razvije temelj za duhovno moč, ki jo sestavlja zbranost zaradi [čistosti] uma in odločnega prizadevanja; on razvije temelj za duhovno moč, ki jo sestavlja zbranost zaradi raziskovanja in odločnega prizadevanja. In navdušenost je peti.</p>
<p><a class='ah' id='ah27'></a>Menih, ki tako poseduje petnajst dejavnikov, vključno z navdušenjem, je sposoben preboja, sposoben razsvetljenja, sposoben doseči najvišjo varnost pred suženjstvom.</p>
<p>Recimo, da je bila kokoš z osmimi, desetimi ali dvanajstimi jajci, ki jih je morala pokriti, valiti in pravilno negovati. Tudi če si ne želi: ‘Oh, da bi moji piščanci lahko predrli lupino s svojimi kremplji in kljuni in se varno izvalili!’ so piščanci sposobni predreti lupino s svojimi kremplji in kljuni in se varno izvaliti. Tako je tudi menih, ki poseduje petnajst dejavnikov, vključno z navdušenjem, sposoben preboja, sposoben razsvetljenja, sposoben doseči najvišjo varnost pred suženjstvom.”</p>
<p>To je bilo tisto, kar je rekel Blaženi. Menihi so bili zadovoljni in veseli besed Blaženega.</p>
<footer>
<p>Translated by <span class='author'>Božič</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
