<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.12' lang='sl'>
<header>
<ul>
<li class='division'>Sutta Nipata</li>
</ul>
<h1>1:12 Muni sutta—Modrec</h1>
</header>
<blockquote class='gatha'>
<p><a class='ah' id='ah1'></a> Iz intimnosti se pojavi strah;<br>
iz domačega življenja se pojavi prah.<br>
Brezdomno življenje je brez intimnosti,<br>
to so modrijanova videnja.</p>
<p><a class='ah' id='ah2'></a> Ko je presekal, kar se je rodilo,<br>
ne dovoli ponovne rasti,<br>
temu pravijo, da je samotni modrec,<br>
dobri videc, ki je našel stanje miru.</p>
<p><a class='ah' id='ah3'></a> Po pregledu celotnega polja in uničenja semen,<br>
jih ne bo več hotel zalivat.<br>
Ta modrec je resnično spoznal konec rojstva in smrti,<br>
opuščene so sedaj postavke in abstraktne misli.</p>
<p><a class='ah' id='ah4'></a> Pozna vsa počivališča,<br>
a ne čuti ničesar do njih.<br>
Modrec brez poželenja, strasti,<br>
daleč na drugem bregu, se ne bori,</p>
<p><a class='ah' id='ah5'></a> Premagal je vse, ve vse, je dobrega znanja,<br>
nevezan na vse pojave,<br>
vsem se je odrekel, uničil želje, je popolnoma prost,<br>
takim se pravilno pravi modrijan.</p>
<p><a class='ah' id='ah6'></a> Ima osnovano vrlino in prakso, moč modrosti,<br>
zbran, se veseli v meditaciji in pozornosti,<br>
prost navezovanj, brez vplivov,<br>
takim se pravilno pravi modrijan.</p>
<p><a class='ah' id='ah7'></a> Modrec pazljivo tava sam,<br>
ga ne pretrese kritika ali hvala,<br>
je kot lev, ki ne trepeta na zvoke,<br>
ali kot veter, ki se ne ujame v mreže,<br>
ali kot lokvanj, ki se ne umaže z vodo,<br>
nobeden ga ne vodi, on je vodja drugih,<br>
takim se pravilno pravi modrijan.</p>
<p><a class='ah' id='ah8'></a> Sredi zatiranja, je trden kot steber,<br>
in medtem, ko drugi govorijo v skrajnosti,<br>
je on čutno vzdržen in prost strasti,<br>
takim se pravilno pravi modrijan.</p>
<p><a class='ah' id='ah9'></a> Kdor je trden in pokončno gre naprej,<br>
odvrne dejanja, ki so zla,<br>
preučuje vzorno in nevzorno vedenje,<br>
takim se pravilno pravi modrijan.</p>
<p><a class='ah' id='ah10'></a> Kdor popolnoma pomirjen nima nobenega zla,<br>
mlad ali srednjih let ali stari modrec z samo-zadržanostjo,<br>
jih ni mogoče provocirat in ti ne provocirajo druge,<br>
takim se pravilno pravi modrijani.</p>
<p><a class='ah' id='ah11'></a> Kdor se preživlja z miloščino, dano od drugih,<br>
ko jo sprejme od prvih, drugih, in od ostalih na koncu,<br>
ne prikupi se s hvaležnostjo in ne govori zaničljivo,<br>
takim se pravilno pravi modrijani.</p>
<p><a class='ah' id='ah12'></a> Modrec, ki samotno tava, se vzdrži spolnih odnosov,<br>
kljub mladosti, ni vezan na nič,<br>
vzdrži se omamnosti in malomarnosti, je popolnoma prost vezi,<br>
takim se pravilno pravi modrijan.</p>
<p><a class='ah' id='ah13'></a> Poznavalec Sveta, videc najvišjega cilja,<br>
ki je prečkal poplavo, morje, ki je Tak-kot-je,<br>
s prerezanimi vozli, brez ovir, brez vplivov,<br>
takim se pravilno pravi modrijan.</p>
<p><a class='ah' id='ah14'></a> Gospod z ženo in sledilec poti »ne mojega«, s strogo disciplino,<br>
ta dva načina življenja nista si enaka<br>
družine vedno ne umirjajo ubijanja drugih življenj,<br>
medtem ko modrec vedno čuva živa bitja.</p>
<p><a class='ah' id='ah15'></a> Kakor modrovratni pav, ki se šopiri,<br>
nikoli ne doseže hitrosti gosi,<br>
tako noben hišni gospodar ni enak menihu,<br>
modrecu, ki samotno meditira v gozdu.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
