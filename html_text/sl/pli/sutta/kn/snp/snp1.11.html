<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.11' lang='sl'>
<header>
<ul>
<li class='division'>Sutta Nipata</li>
</ul>
<h1>1:11 Vijaya Sutta—Zmaga</h1>
</header>
<blockquote class='gatha'>
<p><a class='ah' id='ah1'></a> Ko hodi ali miruje,<br>
sedi ali leži,<br>
ko se upogne ali raztegne,<br>
to je telesno gibanje.</p>
<p><a class='ah' id='ah2'></a> Vezava kosti in kit,<br>
zmazano z mesom in membrano<br>
ter vse to pokrito s kožo -<br>
telo ni poznano tÁko, kot resnično je.</p>
<p><a class='ah' id='ah3'></a> Poln želodec, polno črevesje,<br>
napolnjeno z mehurjem in jetri,<br>
s srcem in pljuči,<br>
z ledvicami in vranico,</p>
<p><a class='ah' id='ah4'></a> s tekočinami sline in smrklji,<br>
skupaj z znojem in maščobami,<br>
s krvjo in oljem za sklepe,<br>
z žolčem in kožno mastjo.</p>
<p><a class='ah' id='ah5'></a> Potem se iz devetih odprtin<br>
nečistoča iz njih iztiska:<br>
umazanija iz očesa,<br>
umazanija iz ušes, maslo,</p>
<p><a class='ah' id='ah6'></a> smrkelj iz nosu,<br>
bruhanje iz ust,<br>
tudi slina in sluz<br>
ter znoj in umazanije iz telesa.</p>
<p><a class='ah' id='ah7'></a> In potem v njegovi votli glavi<br>
so stisnjeni možgani.<br>
A bedak misli, da je vse to lepo,<br>
še naprej ga vodi neznanje.</p>
<p><a class='ah' id='ah8'></a> Toda, ko bo mrtev ležal,<br>
napihnjen in modrikast,<br>
ko ga na pokopališču bodo zapustili<br>
in sorodniki ga ne bodo več skrbeli,</p>
<p><a class='ah' id='ah9'></a> ga bodo le psi in šakali žrli,<br>
prav tako volkovi in črvi,<br>
žrle ga bodo vrane in jastrebi,<br>
prav tako druge take živali.</p>
<p><a class='ah' id='ah10'></a> Menih z razumevanjem v tem svetu,<br>
ko je slišal besede Budnega,<br>
resnično razume,<br>
kajti vidi to, kot v resnici je:</p>
<p><a class='ah' id='ah11'></a> »Kakršno je to, tako je tudi tisto.<br>
Kakršno je tisto, tako je tudi to.«<br>
Tako zavrže željo za telesom,<br>
znotraj kot zunaj prav tako.</p>
<p><a class='ah' id='ah12'></a> Ko je odstranil strasti in želje,<br>
menih ima v sebi znanje,<br>
prispel je k miru brez smrti,<br>
k neomajni Razbremenjenosti.</p>
<p><a class='ah' id='ah13'></a> To nečistost, s slabim vonjem,<br>
z dvema nogama se tam nosi.<br>
Polno je tudi raznih trupel,<br>
ki tavajo sem ter tja naokoli.</p>
<p><a class='ah' id='ah14'></a> Kdo si bi lahko zdaj predstavljal,<br>
da se bi povzdignil zaradi takšnega telesa,<br>
ali celo, da bi omalovaževal koga drugega?<br>
Kaj bi bilo to drugega, kot pa pomanjkanja vpogleda?</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
