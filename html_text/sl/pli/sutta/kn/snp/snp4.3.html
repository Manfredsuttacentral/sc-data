<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp4.3' lang='sl'>
<header>
<ul>
<li class='division'>Sutta Nipata</li>
</ul>
<h1>4:3 Duṭṭhaṭṭhaka Sutta—Osemverzno učenje o nepoštenosti</h1>
</header>
<blockquote class='gatha'>
<p><a class='ah' id='ah1'></a> Razpravljajo tisti z nepoštenimi nameni,<br>
razpravljajo tudi tisti z iskrenimi nameni.<br>
A modrijan se ne vpleta v nobeno razpravo,<br>
on je človek, ki ni v nič vezan.</p>
<p><a class='ah' id='ah2'></a> Le kako naj nekdo preseže svoje poglede,<br>
ko pa ga želje zapeljejo in jim nato sledi<br>
ter si popolnost ustvarja kakor mu godi?<br>
Kakor razume, tako tudi razpravlja.</p>
<p><a class='ah' id='ah3'></a> Če kdorkoli, čeprav ni vprašan,<br>
govori drugim o svoji lastni morali in navadah<br>
ter sam govori o samem sebi,<br>
temu mojstri pravijo, da je na slabi poti.</p>
<p><a class='ah' id='ah4'></a> Toda umirjen menih, ki je dosegel <i>nibbāno</i>,<br>
se ne hvali o svoji morali: »Jaz sem tak«.<br>
Za tistega, za katerega ne obstajajo posvetne časti—<br>
temu mojstri pravijo, da je na plemeniti poti.</p>
<p><a class='ah' id='ah5'></a> Kogarkoli ideje, ki so oblikovane, pogojene<br>
in postavljene v ospredje, niso brezhibne.<br>
Za tistega, ki vidi v tem korist za sebe,<br>
je njegov mir odvisen v nestabilnosti.</p>
<p><a class='ah' id='ah6'></a> Res ni lahko opustiti utrjenih pogledov,<br>
ki so le teorije prisvojene med idejami.<br>
Človek med temi utrjenimi pogledi<br>
zavrača in sprejema le različne ideje.</p>
<p><a class='ah' id='ah7'></a> Za osvobojenega človeka na tem svetu<br>
ni izoblikovanih pogledov na tak ali drugačen obstoj.<br>
Osvobojen človek je opustil iluzijo in samozaverovanost—<br>
saj le po čem bi se lahko ravnal, ko pa ni v nič zavezan?</p>
<p><a class='ah' id='ah8'></a> Brez dvoma, če je nekdo zavezan idejam, je zavezan tudi v razprave.<br>
A če ni zavezan, o čem in kako naj bi razpravljal?<br>
Za njega ni ničesar pridobljenega niti zavrženega;<br>
celo tukaj se je že otresel vseh pogledov.</p>
</blockquote>
<footer>
<p>Translated by <span class='author'>Ajahn Hiriko</span></p>
<p>Used with kind permission from the author.</p>
<p>Taken from: <a href='http://www.slo-theravada.org/'>http://www.slo-theravada.org/</a>.</p>
<p>Prepared for SuttaCentral by <span class='editor'>Alfred Conlan.</span></p>
</footer>
</article>
</body>
</html>
