<!DOCTYPE html>
<html>
<head>
<title></title>
<meta charset='UTF-8'>
<meta name='author' content='Ajahn Hiriko'>
</head>
<body>
<article id='snp1.3' lang='sl'>
<header>
<ul>
<li class='division'>Sutta Nipata</li>
</ul>
<h1>1:3 Khaggavisana Sutta—Nosorog</h1>
</header>
<blockquote class='gatha'>
<p><a class='ah' id='ah1'></a> Do vseh bitij brez nasilja,<br>
do nobenega škodljiv.<br>
Želi si ne sina ne sopotnika,<br>
tavaj sam kot nosorog.</p>
<p><a class='ah' id='ah2'></a> V družbi je navezanost,<br>
v navezanosti je bolečina.<br>
Ne spreglej te resnice,<br>
tavaj sam kot nosorog.</p>
<p><a class='ah' id='ah3'></a> Med prijatelji in družabniki<br>
vklenjen um zapusti svoj cilj.<br>
Boj se intimnosti,<br>
tavaj sam kot nosorog.</p>
<p><a class='ah' id='ah4'></a> Kot ovit razprostrani bambus<br>
skrbi za ženo in otroka.<br>
A ti, kot prost poganjek,<br>
tavaj sam kot nosorog.</p>
<p><a class='ah' id='ah5'></a> Kot srna v gozdu<br>
prosto gre na pašo,<br>
modrec ceni neodvisnost,<br>
tava sam kot nosorog.</p>
<p><a class='ah' id='ah6'></a> Doma ali drugod,<br>
družba ima zahteve.<br>
Ceni neodvisnost,<br>
tavaj sam kot nosorog.</p>
<p><a class='ah' id='ah7'></a> Med ljudmi so zahteve<br>
in želje do otrok,<br>
a boleč je čas slovesa,<br>
zato tavaj sam kot nosorog.</p>
<p><a class='ah' id='ah8'></a> Neupornik od vseh strani,<br>
zadovoljen do vseh stvari,<br>
prenaša neprijetnosti,<br>
tava sam kot nosorog.</p>
<p><a class='ah' id='ah9'></a> Težko je zadovoljiti brezdomca,<br>
kaj šele hišnega gospoda.<br>
Do naraščajev brez skrbi,<br>
tavaj sam kot nosorog.</p>
<p><a class='ah' id='ah10'></a> Opusti status gospoda<br>
kot brezlistno drevo <i>kovilāra</i>.<br>
S korajžo, brez domačih spon,<br>
tavaj sam kot nosorog.</p>
<p><a class='ah' id='ah11'></a> Če najdeš izkušenega sopotnika,<br>
dobrega, samozavestnega,<br>
in na poti trpežnega,<br>
tavaj z njim, pogumno in pozorno.</p>
<p><a class='ah' id='ah12'></a> Če ne najdeš izkušenega sopotnika,<br>
dobrega in samozavestnega,<br>
kot kralj izgubljene zemlje,<br>
tavaj sam kot nosorog.</p>
<p><a class='ah' id='ah13'></a> Hvalnica za dobre prijatelje:<br>
tistim enakim ali boljšim.<br>
A če takih ni, živi radostno v čistosti,<br>
ter tavaj sam kot nosorog.</p>
<p><a class='ah' id='ah14'></a> Ti dve zlati zapestnici,<br>
zlatarjevo spretno mojstrovino,<br>
ki skupaj v roki žveketajo.*<br>
Tavaj sam kot nosorog.</p>
<p><a class='ah' id='ah15'></a> “Tako je skupno življenje:<br>
nestrinjanja in kreganja.”<br>
Nevarnost predvidi v naprej,<br>
tavaj sam kot nosorog.</p>
<p><a class='ah' id='ah16'></a> Pestrost, sladkost, opojnost užitkov,<br>
z mnogovrstnimi oblikami srce vzburi.<br>
Uvidi nevarnost v teh čutnih užitkih,<br>
tavaj sam kot nosorog.</p>
<p><a class='ah' id='ah17'></a> “Pri meni je poguba, tumor, nesreča,<br>
bolezen, bolečina, strah.”<br>
Taka je nevarnost v čutnih užitkih,<br>
tavaj sam kot nosorog.</p>
<p><a class='ah' id='ah18'></a> Mraz in vročina, lakota in žeja,<br>
veter in sonce, obadi in kače -<br>
strpen do vseh stvari,<br>
tavaj sam kot nosorog.</p>
<p><a class='ah' id='ah19'></a> Kot slon, ki je ogromen,<br>
svojo čredo zapusti,<br>
v divjini je svoboden,<br>
tava sam kot nosorog.</p>
<p><a class='ah' id='ah20'></a> “Družabnika si želi,<br>
za njega svobode ni,”<br>
sončni sin to govori.<br>
Tavaj sam kot nosorog.</p>
<p><a class='ah' id='ah21'></a> Brez skrivljenih pogledov,<br>
zdaj na pravi poti je:<br>
“Resnico vem, prost sem!”<br>
Tava sam kot nosorog.</p>
<p><a class='ah' id='ah22'></a> Prost pohlepa, želja, pretkanosti.<br>
Prost hinavstva, napak, nevednosti.<br>
Prost, do sveta brez zanimanja,<br>
tavaj sam kot nosorog.</p>
<p><a class='ah' id='ah23'></a> Izogni se zlega sopotnika,<br>
poti nevednega in slabiča.<br>
Nikar ne išči malomarneža,<br>
tavaj sam kot nosorog.</p>
<p><a class='ah' id='ah24'></a> Ceni učenega, trdnega v znanju,<br>
prijatelja, ki je jasen v izrazju.<br>
Z znanjem in brez dvomov,<br>
tavaj sam kot nosorog.</p>
<p><a class='ah' id='ah25'></a> Smeh, posvetna sreča, igra,<br>
in krasote te ne brigajo.<br>
Kar ljubiš, je le resnica,<br>
tavaj sam kot nosorog.</p>
<p><a class='ah' id='ah26'></a> Odslovi starša, sina in ženo,<br>
bogastvo, rezervo in rodbino.<br>
Čutnost le delno si opustil,<br>
zato naprej tavaj sam kot nosorog.</p>
<p><a class='ah' id='ah27'></a> Ni blaginje, kaj šele sreče,<br>
lastnik trpi le muke večje.<br>
Mislec ki pozna te oklepe,<br>
tava sam kot nosorog.</p>
<p><a class='ah' id='ah28'></a> Pobegla riba se iz mreže izogne,<br>
pogorel ogenj se k pepelu ne vrne,<br>
osvobojeni človek se ničesar ne oklene,<br>
tava sam kot nosorog.</p>
<p><a class='ah' id='ah29'></a> Mirno stopa, pogled povešen,<br>
povsod pozoren in zadržan,<br>
brez isker čustva, nepretočen,<br>
tava sam kot nosorog.</p>
<p><a class='ah' id='ah30'></a> Otresi si status gospoda,<br>
kot brezlistno drevo <i>paricchatta</i>.<br>
Z miloščino, ogrnjen v meniha,<br>
tavaj sam kot nosorog.</p>
<p><a class='ah' id='ah31'></a> Kaj ga briga dober zalogaj,<br>
je pazljiv, ne željan,<br>
mirno, brez izbire sprejme dar,<br>
tava sam kot nosorog.</p>
<p><a class='ah' id='ah32'></a> Ko ni preprek, je um svoboden;<br>
ko ni nesnag, je ta prečiščen;<br>
ni vezi ne jeze, biva neodvisen,<br>
tava sam kot nosorog.</p>
<p><a class='ah' id='ah33'></a> Udobju in neudobju je hrbet obrnjen,<br>
užitku in malodušnosti že prej,<br>
ravnodušen, v mirnem srcu je v tej,<br>
tava sam kot nosorog.</p>
<p><a class='ah' id='ah34'></a> Le za višji cilj živi, je neustrašen,<br>
počitka ne pozna, vedno je marljiv,<br>
treniran s tako silo in močjo,<br>
tava sam kot nosorog.</p>
<p><a class='ah' id='ah35'></a> Ne odlašaj z meditacijo in osamo,<br>
neprestano živi skladno z Dhammo.<br>
Eksistenca je boleči tok,<br>
tavaj sam kot nosorog.</p>
<p><a class='ah' id='ah36'></a> Živí za osvoboditev vseh poželenj,<br>
ni len a pozoren, ni bedak a učenjak<br>
z razumevanjem te Dhamme, je vztrajen,<br>
tava sam kot nosorog.</p>
<p><a class='ah' id='ah37'></a> Noben zvok močnega leva ne ustraši,<br>
nobena mreža do vetra nima moči,<br>
kot lokvanj, ki iz vode zacveti,<br>
tako tudi ti, tavaj sam kot nosorog.</p>
<p><a class='ah' id='ah38'></a> Lev premaga vse,<br>
močnozobi je kralj živali,<br>
a vedno nastanjen je v osami,<br>
tako tudi ti, tavaj sam kot nosorog.</p>
<p><a class='ah' id='ah39'></a> Od časa do časa razvijaj to svobodo,<br>
z prijaznostjo, sočutjem, veseljem in ravnodušnostjo.<br>
S takim srcem neomejen ti je svet,<br>
tavaj sam kot nosorog.</p>
<p><a class='ah' id='ah40'></a> Zapusti strast, jezo in nevednost,<br>
naj okovi ti odpadejo,<br>
miren boš na post’li smrtni.<br>
Tavaj sam kot nosorog.</p>
<p><a class='ah' id='ah41'></a> Za svojo korist si družbo iščejo,<br>
pravih prijateljev je malo.<br>
Človek je pretkan, celo izprijen.<br>
Tavaj sam kot nosorog.</p>
</blockquote>
<footer>
<p>Translated by <span class='author'>Ajahn Hiriko</span></p>
<p><span class='author'>Used with kind permission from the author.</span></p>
<p><span class='author'>Taken from: <a href='http://www.slo-theravada.org/'>http://www.slo-theravada.org/</a>.</span></p>
<p><span class='author'>Prepared for SuttaCentral by <span class='editor'>Alfred Conlan.</span></span></p>
</footer>
</article>
</body>
</html>
