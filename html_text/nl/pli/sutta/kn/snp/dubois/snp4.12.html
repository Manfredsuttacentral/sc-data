<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.12' lang='nl'>
<header>
<ul>
<li class='division'>Sutta Nipāta&#160;4.12</li>
</ul>
<h1>de korte voordracht over de doodlopende straat</h1>
</header>
<blockquote class='gatha'>
<p><a class='sc' id='1'></a><a class='vnp' id='vnp878'></a>[Vraagsteller:]<br>
‘Door zich inhoudelijk<br>
Aan hun eigen opinies vast te kluisteren<br>
Zeggen verschillende experten:<br>
‘Wie dit kent, kent de Waarheid.<br>
Wie dit verwerpt is niet volmaakt.’</p>
<p><a class='sc' id='2'></a><a class='vnp' id='vnp879'></a>‘Zij kwebbelen—inhoudelijk— als volgt:<br>
‘Mijn tegenstrever is gek. Hij is geen expert’.<br>
Zijzelf claimen allen expert te zijn<br>
Maar welk van hun verklaringen is waar ?’</p>
<p><a class='sc' id='3'></a><a class='vnp' id='vnp880'></a>[de Boeddha:]<br>
‘Wanneer het verwerpen van de doctrine van een tegenstrever<br>
Iemand tot een gek maakt,<br>
Iemand met minderwaardige wijsheid,<br>
Dan zijn allen die zich aan de eigen opinies vastklampen<br>
Als zijnde het hoogste goed<br>
Gekken met een zeer minderwaardige wijsheid.’</p>
<p><a class='sc' id='4'></a><a class='vnp' id='vnp881'></a>‘Maar indien elk van hen, gezuiverd is van hun opinies,<br>
Perfect van wijsheid, expert zijn,<br>
Verstandig zijn,<br>
Dan is er niemand van hen van minderwaardige wijsheid,<br>
Want allen hebben dan hun taak perfect volbracht.’</p>
<p><a class='sc' id='5'></a><a class='vnp' id='vnp882'></a>‘Ik zal —zoals gekken onder elkaar doen—<br>
Nooit zeggen<br>
Dat mijn opinie de Waarheid is.<br>
Zulke gekken beschouwen de eigen mening als de waarheid<br>
En verbranden hun tegenstrevers als ‘gekken’.</p>
<p><a class='sc' id='6'></a><a class='vnp' id='vnp883'></a>[Vraagsteller:]<br>
‘Wat sommigen realiteit, waarheid noemen,<br>
Noemen anderen begoocheling, leugen.<br>
Inhoudelijk gezien, kwebbelen ze.<br>
Waarom zeggen asceten niet één en hetzelfde ?’</p>
<p><a class='sc' id='7'></a><a class='vnp' id='vnp884'></a>[De Boeddha:]<br>
‘Waarheid is één.<br>
Er bestaat geen ándere Waarheid<br>
Waarover de mensheid zou kunnen redetwisten.<br>
Asceten roepen hun eigen ‘Waarheden’ uit.<br>
Dat is de reden waarom ze niet één en hetzelfde zeggen.’</p>
<p><a class='sc' id='8'></a><a class='vnp' id='vnp885'></a>[Vraagsteller:]<br>
‘Maar waarom verklaren deze zogenaamde experten<br>
Met hun argumenten verschillende waarheden ?<br>
Hebben zij zoveel verschillende waarheden gerealiseerd<br>
Of is—wat ze zeggen—louter speculatie ?’</p>
<p><a class='sc' id='9'></a><a class='vnp' id='vnp886'></a>[De Boeddha:]<br>
‘Apart van concepten,<br>
Zijn er niet veel en verschillende<br>
Eeuwige Waarheden in de wereld.<br>
Zeggen de zogenaamde experten niet dat er<br>
Met betrekking tot opinies een vaste dualiteit bestaat:<br>
Waarheid en Leugen.’</p>
<p><a class='sc' id='10'></a><a class='vnp' id='vnp887'></a>‘Overweldigd door wat gezien is, gehoord of gepercipieerd,<br>
Of aangetrokken tot precepten en rituelen,<br>
Toont een persoon belangstelling voor anderen.<br>
Zich nestelend in zijn vaste opinies<br>
En zelfgenoegzaam<br>
Zegt hij:<br>
‘ Mijn tegenstrever is een gek. Een expert is hij niet.’</p>
<p><a class='sc' id='11'></a><a class='vnp' id='vnp888'></a>‘De basis waarop<br>
Hij zijn tegenstrever als een gek beschouwt<br>
Is dezelfde als deze<br>
Waarop hij zichzelf als een expert kapittelt.<br>
Zo hoog hij zichzelf tot expert ophemelt,<br>
Zo diep misprijst hij diegene die hetzelfde doet.’</p>
<p><a class='sc' id='12'></a><a class='vnp' id='vnp889'></a>‘In zijn overgewaardeerde opinie beschouwt hij zich als volmaakt.<br>
Dronken van trots veronderstelt hij zichzelf als gerealiseerd.<br>
In zijn geest is hij volkomen zuiver.<br>
Op dezelfde manier bekijkt hij zijn opinies eveneens als perfect.’</p>
<p><a class='sc' id='13'></a><a class='vnp' id='vnp890'></a>‘Indien iemand door de woorden van een ander<br>
Minderwaardig zou genoemd worden,<br>
Zou die ander van<br>
Minderwaardige wijsheid zijn.<br>
Maar indien, door iemands mening,<br>
De andere verstandig en wijs zou zijn,<br>
Dan zou niemand onder de asceten een gek zijn.’</p>
<p><a class='sc' id='14'></a><a class='vnp' id='vnp891'></a>‘Diegene die religieuze leerstellingen verkondigen<br>
Die hiervan afwijken, zullen nooit gezuiverd worden.<br>
Zij zijn niet perfect.<br>
Leden van andere sekten vertellen dit<br>
Omdat zij hardnekkig zijn<br>
Omtrent hun eigen opinies.’</p>
<p><a class='sc' id='15'></a><a class='vnp' id='vnp892'></a>‘Alleen hier kan je gezuiverd worden’ zeggen zij,<br>
Eraan toevoegend dat er geen zuivering te verkrijgen is<br>
Bij een andere religieuze leer.<br>
Zo leven de aanhangers van elke sekte op gespannen voet<br>
Met de aanhangers van andere sekten.<br>
Op deze manier zijn ze vastgeklikt aan hun zogenaamd Pad.</p>
<p><a class='sc' id='16'></a><a class='vnp' id='vnp893'></a>‘Wie zou iemand, die zijn eigen zogezegd Pad standvastig volgt,<br>
Niet voor gek verklaren<br>
Wanneer hij zou verklaren dat iemand<br>
Anders gek is om een onzuivere leer te volgen.<br>
Hij zou zichzelf in moeilijkheden brengen.’</p>
<p><a class='sc' id='17'></a><a class='vnp' id='vnp894'></a>‘Standvastig in zijn vaste opinies<br>
De anderen beoordelend op zijn eigen criteria,<br>
Brengt hij zelfs méér disputen tot leven in de wereld.<br>
De persoon die echter afstand heeft genomen van alle vaste opinies<br>
Brengt geen ruzie meer in de wereld.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
