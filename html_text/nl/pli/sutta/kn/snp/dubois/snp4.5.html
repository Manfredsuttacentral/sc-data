<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.5' lang='nl'>
<header>
<ul>
<li class='division'>Sutta Nipāta&#160;4.5</li>
</ul>
<h1>de voordracht over het ultieme</h1>
</header>
<blockquote class='gatha'>
<p><a class='sc' id='1'></a><a class='vnp' id='vnp796'></a>Elkeen beschouwt zĳn visie over het ‘Ultieme’<br>
Als ’s wereld beste,<br>
En alle andere visies als minderwaardig.<br>
Oplopende disputen zijn het gevolg.</p>
<p><a class='sc' id='2'></a><a class='vnp' id='vnp797'></a>Zodra hij zijn eigen gelijk bevestigd ziet,<br>
Zowel in dingen die bekeken, gehoord of gevoeld zijn;<br>
Als in precepten en religieuze praktijken;<br>
En hij hier zijn verlangen naar uit laat gaan,<br>
Dan beschouwt hij al het andere als minderwaardig.</p>
<p><a class='sc' id='3'></a><a class='vnp' id='vnp798'></a>De ervaren man weet dat alle opinies waarom<br>
Iets als minderwaardig wordt beschouwd een vergissing is.<br>
Daarom zal een monnik<br>
Zich nooit baseren op wat bekeken, gehoord of gedacht is;<br>
Noch op deugd; noch op religieuze rituelen.</p>
<p><a class='sc' id='4'></a><a class='vnp' id='vnp799'></a>Noch zal hij zich een wereldbeeld aanmeten<br>
Op basis van kennis, precepten<br>
En religieuze rituelen.<br>
Evenmin zal hij zichzelf<br>
Meerwaardig of minderwaardig achten.<br>
Hij zal zichzelf zelfs nooit gelijkwaardig noemen.</p>
<p><a class='sc' id='5'></a><a class='vnp' id='vnp800'></a>Hij zal loslaten wat hij ooit aanbeden heeft.<br>
Zichzelf verlatend<br>
Zal hij, zich vrijgemaakt van grijpen,<br>
Niet steunen op enige kennis,<br>
Geen partij kiezen bij dispuut<br>
Geen enkele visie onderschrijven.</p>
<p><a class='sc' id='6'></a><a class='vnp' id='vnp801'></a>Hij zal niet overhellen naar één visie<br>
—‘Worden’ of ‘niet-worden’;<br>
In het hier of in het hiernamaals—<br>
Het is niet wijs om je te laten meesleuren<br>
Wanneer je de doctrines beschouwt<br>
Waarnaar anderen grijpen.</p>
<p><a class='sc' id='7'></a><a class='vnp' id='vnp802'></a>Hij laat zich niet vangen tot enige perceptie<br>
Met betrekking tot wat bekeken is, gehoord of gedacht.<br>
Hoe kan men een brahmaan omschrijven<br>
Die zich onthoudt van elke opinie ?</p>
<p><a class='sc' id='8'></a><a class='vnp' id='vnp803'></a>Hij die geen enkele doctrine onderschrijft,<br>
En evenmin blindelings volgt.<br>
Die zich niet hecht aan precepten<br>
Noch aan rituelen.<br>
Hij die zich zelfs niet hecht aan de Dhamma—<br>
Boeddha’s Leer —<br>
Is een ware Brahmaan.<br>
Hij die zó de stroom is overgestoken,<br>
Zal nooit meer terugkeren.</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
