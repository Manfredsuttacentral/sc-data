<!DOCTYPE html>
<html>
<head>
<meta charset='UTF-8'>
<meta name='author' content='Guy Eugène Dubois'>
<title></title>
</head>
<body>
<article id='snp4.11' lang='nl'>
<header>
<ul>
<li class='division'>Sutta Nipāta&#160;4.11</li>
</ul>
<h1>de voordracht over ruzies en meningen</h1>
</header>
<blockquote class='gatha'>
<p><a class='sc' id='1'></a><a class='vnp' id='vnp862'></a>[Vraagsteller:]<br>
‘Waar komen<br>
Meningen, ruzie, geklaag en angsten vandaan ?<br>
Waar komt zelfzucht,<br>
Trots, arrogantie en achterklap vandaan ?<br>
Wat is hun oorsprong ?<br>
Zeg het me alsjeblief.’</p>
<p><a class='sc' id='2'></a><a class='vnp' id='vnp863'></a>[De Boeddha:]<br>
‘Datgene waar men van houdt<br>
Is de bron van meningen, ruzie, geklaag en angsten,<br>
Samen met zelfzucht, trots,<br>
Arrogantie en achterklap.<br>
Ruzie en argumenten zijn verbonden met zelfzucht;<br>
Uit meningen volgt achterklap.’</p>
<p><a class='sc' id='3'></a><a class='vnp' id='vnp864'></a>[Vraagsteller:]<br>
‘Wat is de bron van liefde<br>
En van begeerte in de wereld ?<br>
Wat is de bron van verwachting en hoop<br>
Die iemand koestert voor het volgende leven ?’</p>
<p><a class='sc' id='4'></a><a class='vnp' id='vnp865'></a>[de Boeddha:]<br>
‘Verlangen<br>
Is de bron van liefde<br>
En van begeerte in de wereld.<br>
Verlangen<br>
Is eveneens de bron van verwachting en hoop<br>
Die iemand koestert voor het volgende leven.’</p>
<p><a class='sc' id='5'></a><a class='vnp' id='vnp866'></a>[Vraagsteller:]<br>
‘Wat is de bron van verlangen in de wereld ?<br>
En waar komen vaste opinies vandaan?<br>
Woede, leugens, perplexiteit,<br>
En andere dingen waarover de Wijze spreekt ?’</p>
<p><a class='sc' id='6'></a><a class='vnp' id='vnp867'></a>[de Boeddha:]<br>
‘Verlangen ontstaat in de wereld,<br>
Afhankelijk van wat de ‘aangenaam-onaangenaam’-dualiteit<br>
Van de materiële vormen genoemd wordt.<br>
Woede, leugens, perplexiteit en andere dergelijke dingen<br>
Ontstaan op dezelfde wijze wanneer deze dualiteit bestaat.<br>
Een persoon ontwikkelt vaste opinies<br>
Door te kijken naar het ogenschijnlijk ontstaan en vergaan<br>
van materiële fenomenen.’</p>
<p><a class='sc' id='7'></a><a class='vnp' id='vnp868'></a>‘Iemand die zich onzeker voelt<br>
Moet het pad van kennis volgen<br>
Want het is doordat hij dit wéét<br>
Dat de Wijze over deze dingen gesproken heeft.’</p>
<p><a class='sc' id='8'></a><a class='vnp' id='vnp869'></a>[Vraagsteller:]<br>
‘Wat is de bron van genot en pijn ?<br>
En wat moet er gebeuren opdat genot en pijn niet zouden bestaan ?<br>
En tezelfdertijd wat het ontstaan en vergaan betreft<br>
—Dat je hebt vermeld—<br>
Zeg me wat hun bron is.’</p>
<p><a class='sc' id='9'></a><a class='vnp' id='vnp870'></a>[De Boeddha:]<br>
‘Zintuiglijk contact is de bron van genot en pijn.<br>
Zodra er geen zintuiglijk contact is<br>
Bestaan genot en pijn niet.<br>
Tezelfdertijd is ook voor ontstaan en vergaan<br>
—Zoals ik heb gemeld—<br>
Zintuiglijk contact de bron.’</p>
<p><a class='sc' id='10'></a><a class='vnp' id='vnp871'></a>[Vraagsteller:]<br>
‘Wat is de bron van zintuiglijk contact ?<br>
En waaruit ontstaat hunkering ?<br>
En voor wat niet bestaat<br>
Bestaat dan geen bezitsdrang meer ?<br>
Wanneer iets vernietigd is,<br>
Stopt het zintuiglijk contact dan ?</p>
<p><a class='sc' id='11'></a><a class='vnp' id='vnp872'></a>[De Boeddha:]<br>
‘Zintuiglijk contact is afhankelijk<br>
Van het geest-lichaam complex.<br>
Begeerte is de bron van hunkering.<br>
Wanneer er geen begeerte is<br>
Dan is er geen bezitsdrang.<br>
Wanneer materiële vormen verdwijnen,<br>
Eindigt ook elk zintuiglijk contact.’</p>
<p><a class='sc' id='12'></a><a class='vnp' id='vnp873'></a>[Vraagsteller:]<br>
‘Wat is er nodig opdat<br>
Materiële vorm, tesamen met genot en pijn,<br>
Vernietigd wordt ?<br>
Hoe wordt het vernietigd ?<br>
Zeg het me.<br>
Mijn hart wil het weten.’</p>
<p><a class='sc' id='13'></a><a class='vnp' id='vnp874'></a>[De Boeddha:]<br>
‘Materiële vormen verdwijnen<br>
Wanneer men zich niet bewust is van hun ingebeelde perceptie,<br>
Wanneer men zich niet bewust is van hun valse perceptie,<br>
Wanneer men zich ervan onbewust niet bewust is,<br>
Wanneer men zich onbewust is van het feit dat ze verdwijnen.<br>
Ingebeelde perceptie vormt immers<br>
De bron van de oorsprong van het 'ik’.'</p>
<p><a class='sc' id='14'></a><a class='vnp' id='vnp875'></a>[Vraagsteller:]<br>
‘Je hebt uitgelegd wat we vroegen.<br>
We hebben nog één vraag. Beantwoord ze alsjeblief !<br>
Zegt de Wijze dat<br>
Dit het hoogtepunt is;<br>
Dat de zuiverheid van geest<br>
Gevonden kan worden in deze wereld ?<br>
Of zegt de Wijze<br>
Dat het elders kan gevonden worden ?’</p>
<p><a class='sc' id='15'></a><a class='vnp' id='vnp876'></a>[De Boeddha:]<br>
‘Sommigen zeggen<br>
Dat dit het hoogtepunt is,<br>
Dat zuiverheid van geest in deze wereld te vinden is.<br>
Maar anderen—zogezegde experts—zeggen<br>
Dat het hoogtepunt te vinden is bij de dood van de Arahant.’</p>
<p><a class='sc' id='16'></a><a class='vnp' id='vnp877'></a>‘De onderzoekende Wijze wéét<br>
Dat deze zogenaamde experts wauwelen.<br>
En hij wéét wát ze raaskallen.<br>
De Wijze die wéét en bevrijd is,<br>
Ontwijkt elke discussie.<br>
De Wijze keert niet terug<br>
Tot enige vorm van bestaan.’</p>
</blockquote>
<footer>
<p>Vertaald uit het Pali door <span class='author'>Guy Eugène Dubois</span></p>
<p>Het boek <cite class='book' translate='no'>ATTHAKAVAGGA—De Vrede van de Boeddha</cite> is verkrijgbaar voor download op <a href='http://samita.be/nl/media/books/'>http://samita.be/nl/media/books/</a> of kan tegen kostprijs worden aangevraagd</p>
<p>Dit boek bevat ook commentaren en uitleg.</p>
<p>Prepared for SuttaCentral by <span class='editor'>Venerable Vimala</span>.</p>
</footer>
</article>
</body>
</html>
