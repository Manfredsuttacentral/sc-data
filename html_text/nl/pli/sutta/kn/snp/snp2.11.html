<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp2.11' lang='nl'>
<header>
<ul>
<li class='division'>Sutta Nipāta 2.11</li>
</ul>
<h1>Rahula</h1>
</header>
<p><a class='sc' id='sc1'></a> <a class='pl' id='pl335'></a> De Boeddha: “Veracht je de wijze man niet doordat je constant met hem leeft? Wordt de drager van de lamp voor de mensheid door je geëerd?”</p>
<p><a class='sc' id='sc2'></a> <a class='pl' id='pl336'></a> Rahula: “Ik veracht de wijze man niet doordat ik constant met hem leef. De drager van de lamp voor de mensheid wordt altijd door mij geëerd.”</p>
<p><a class='sc' id='sc3'></a> <a class='pl' id='pl337'></a> De Boeddha: “Verwerp de vijf geneugten der zintuigen die verleidend en vreugdevol zijn voor de geest; verzaak het huis door vertrouwen, wees iemand die een einde maakt aan lijden.”</p>
<p><a class='sc' id='sc4'></a> <a class='pl' id='pl338'></a> “Ga om met goede vrienden; begeef je naar een afgelegen verblijfplaats die afgezonderd en rustig is. Wees matig met eten.”</p>
<p><a class='sc' id='sc5'></a> <a class='pl' id='pl339'></a> “Hunker niet naar dingen: gewaden, voedsel, medicijnen en onderdak. Wees iemand die niet naar de wereld terugkeert.”</p>
<p><a class='sc' id='sc6'></a> <a class='pl' id='pl340'></a> “Wees beheerst in de disciplinaire code. Wees beheerst in de vijf zintuigen. Ben opmerkzaam met betrekking tot het lichaam en ontwikkel voortdurend hartstochtloosheid.”</p>
<p><a class='sc' id='sc7'></a> <a class='pl' id='pl341'></a> “Vermijd wellustige signalen die verbonden zijn met hartstocht. Ontwikkel een geest die onverstoord is en geconcentreerd is op de onzuiverheden van het lichaam.”</p>
<p><a class='sc' id='sc8'></a> <a class='pl' id='pl342'></a> “Mediteer op het tekenloze (<i>Nibbana</i>). Verzaak de tendens van egoïsme. Door de beëindiging van egoïsme zul je rustig leven.”</p>
<p><a class='sc' id='sc9'></a> Aldus adviseerde de Boeddha de Eerwaarde Rahula voortdurend met deze verzen.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
