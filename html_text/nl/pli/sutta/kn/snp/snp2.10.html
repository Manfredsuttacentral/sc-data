<!DOCTYPE html>
<html>
<head>
<meta charset='UTF-8'>
<meta name='author' content='Peter van Loosbroek'>
<title></title>
</head>
<body>
<article id='snp2.10' lang='nl'>
<header>
<ul>
<li class='division'>Sutta Nipāta 2.10</li>
</ul>
<h1>Opstaan</h1>
</header>
<p><a class='sc' id='sc1'></a> <a class='pl' id='pl331'></a> Sta op! Kom overeind! Wat voor een voordeel heeft jullie slapen? In wat voor een slaap zijn zij die gekweld worden door ziekten en die doorboord zijn met de pijl van lijden?</p>
<p><a class='sc' id='sc2'></a> <a class='pl' id='pl332'></a> Sta op! Kom overeind! Oefen jezelf resoluut om de Vrede te bereiken. Laat de Koning van het Kwaad niet merken dat je nalatig bent, laat je niet door hem misleiden en je onder zijn heerschappij brengen.</p>
<p><a class='sc' id='sc3'></a> <a class='pl' id='pl333'></a> Overwin deze hunkering waardoor goden en mensen gehecht blijven en plezier zoeken. Laat het gunstige ogenblik niet zomaar voorbij gaan. Zij die het gunstige ogenblik voorbij laten gaan, treuren wanneer zij overgeleverd zijn aan onheil.</p>
<p><a class='sc' id='sc4'></a> <a class='pl' id='pl334'></a> Nalatigheid is een bezoedeling. Zij is als een bezoedeling die constant valt, van nalatigheid tot nalatigheid. Laat men door vastberadenheid en kennis de pijl van hartstocht uitrukken.</p>
<footer>
<p>Auteur: <span class='author'>Peter van Loosbroek—Ananda</span></p>
<p><cite class='book' translate='no'>Overgenomen uit: Theravada Archief—De locatie voor het oorspronkelijke boeddhisme</cite></p>
<p>© Peter van Loosbroek</p>
<p>Alle rechten voorbehouden</p>
<p>De originele vertaling met voetnoten en uitleg kunt u terugvinden op <a href='http://www.sleuteltotinzicht.nl/'>www.sleuteltotinzicht.nl</a></p>
<p>Prepared for SuttaCentral by <span class='editor'>Ayya Vimala</span>.</p>
</footer>
</article>
</body>
</html>
